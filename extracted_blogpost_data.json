[
    [
        "Er kontanter n\u00f8dvendige i Japan?",
        "N\u00e5r du planl\u00e6gger en rejse til Japan, vil du sikkert sp\u00f8rge dig selv, hvordan du bedst betaler for ting. I mange vestlige lande er vi vant til at kunne betale n\u00e6sten alt med kort eller mobilbetaling, men Japan er lidt anderledes. S\u00e5 lad mig hj\u00e6lpe dig med at besvare sp\u00f8rgsm\u00e5let: Er kontanter n\u00f8dvendige i Japan?Japan er stadig et kontantbaseret samfundSelvom teknologien i Japan p\u00e5 mange omr\u00e5der er langt fremme, s\u00e5 er kontanter stadig en stor del af hverdagen, is\u00e6r n\u00e5r det g\u00e6lder betaling. Mange mindre forretninger, restauranter og attraktioner foretr\u00e6kker kontanter, og det er ikke altid, du kan bruge dit internationale kreditkort. Jeg har selv oplevet flere gange, at en lille caf\u00e9 eller en souvenirbutik ikke tog imod andet end yen-m\u00f8nter og sedler, s\u00e5 det er altid en god id\u00e9 at have kontanter p\u00e5 dig, n\u00e5r du bev\u00e6ger dig rundt i Japan.St\u00f8rre steder tager kortDet skal dog ikke afskr\u00e6kke dig fra at medbringe dit Visa- eller MasterCard. St\u00f8rre k\u00e6debutikker, hoteller og shoppingcentre accepterer normalt internationale kort, og hvis du shopper i de store elektronikbutikker som BIC Camera eller Yodobashi, vil de fleste steder ogs\u00e5 tage imod kortbetaling. Jeg bruger typisk mit kreditkort, n\u00e5r jeg skal k\u00f8be st\u00f8rre ting som elektronik eller sko fra en af de japanske m\u00e6rker.IC-kort \u2013 mere end bare transportEn anden smart l\u00f8sning i Japan er IC-kort som Suica og Pasmo. Oprindeligt er de designet til at betale for offentlig transport, men de kan faktisk bruges til meget mere. Jeg bruger personligt mit IC-kort flittigt i konbini (de japanske convenience stores som FamilyMart og 7-Eleven) og til mindre indk\u00f8b som drikkevarer fra automater. Det er en super praktisk betalingsmetode, og s\u00e5 slipper du for at skulle rode rundt med sm\u00e5m\u00f8nter.H\u00e6v penge nemt i 7-ElevenHvis du l\u00f8ber t\u00f8r for kontanter, er det heldigvis nemt at h\u00e6ve penge i Japan. De fleste 7-Eleven butikker har h\u00e6veautomater (ATM), der accepterer internationale kort, og mange af disse automater har en engelsk menumulighed, s\u00e5 det er ligetil at bruge dem. Jeg foretr\u00e6kker selv 7-Eleven, fordi de altid har \u00e5bent, og man kan finde dem overalt \u2013 det er virkelig en life-saver.Bestil japansk valuta hjemmefraN\u00e5r jeg selv rejser til Japan, bestiller jeg altid japansk valuta hjemmefra gennem min egen bank. Jeg har fundet ud af, at jeg f\u00e5r den bedste kurs p\u00e5 den m\u00e5de, selvom banken opkr\u00e6ver et gebyr for vekslingen. Desv\u00e6rre er det ikke alle banker i Danmark, der tilbyder japansk valuta, s\u00e5 det kan v\u00e6re, du skal unders\u00f8ge det p\u00e5 forh\u00e5nd. Hvis din bank ikke tilbyder det, er der dog andre m\u00e5der at skaffe kontanter p\u00e5, s\u00e5som at veksle i lufthavnen eller h\u00e6ve penge, n\u00e5r du ankommer til Japan.Hvad er bedst for dig?S\u00e5 er kontanter n\u00f8dvendige i Japan? Svaret er: ja, men det afh\u00e6nger ogs\u00e5 af, hvor du befinder dig, og hvad du skal lave. Hvis du planl\u00e6gger at holde dig til st\u00f8rre byer som Tokyo eller Osaka og hovedsageligt shopper i store butikker, kan du nok klare dig med kort. Men hvis du som mig godt kan lide at udforske sm\u00e5 lokale omr\u00e5der, spise p\u00e5 hyggelige restauranter eller tage p\u00e5 templer, er det klogt altid at have lidt kontanter ved h\u00e5nden. Jeg kan i hvert fald ikke forestille mig at rejse rundt i Japan uden nogle yen i lommen!Jeg kan desuden anbefale dig at ogs\u00e5 tjekke min mini-guide om valuta og betaling i Japan."
    ],
    [
        "Ueda Castle i Ueda, Nagano: En rejse tilbage til samurai-tiden",
        "Jeg bes\u00f8gte Ueda Castle tilbage i februar. Det var en ret kold dag, og luften var frisk og klar. Der var ikke s\u00e6rlig mange bes\u00f8gende i omr\u00e5det den dag, s\u00e5 b\u00e5de Ueda Castle, Sanda-helligdommen og Ueda Castle Park havde en s\u00e6rlig ro og sk\u00f8nhed. I perioden hvor jeg var omkring Ueda, boede jeg i en ryokan (traditionelt japansk hotel) i Bessho Onsen (det er en onsen-by), og tog toget derfra til Ueda \u2013 en smuk lille togtur i sig selv faktisk. Fra stationen gik jeg til slottet, en g\u00e5tur der b\u00e5de var afslappende og gav mig mulighed for at nyde omgivelserne i Ueda selv. Generelt vil jeg anbefale at man v\u00e6lger at g\u00e5 i stedet for at tage en bybus, s\u00e5fremt det giver mening, da man ved at g\u00e5 f\u00e5r oplevet de japanske byer p\u00e5 helt anden vis end hvis man blot sidder i en bus og k\u00f8rer forbi. N\u00e5, men tilbage til Ueda-borgen.Ueda CastleUeda Castle set udefraen smuk japansk borg i rolige omgivelser, med impoerende strategisk planlagt designJeg har i rigtig mange \u00e5r v\u00e6ret fascineret af japanske borge og slotte. Der er noget magisk ved at se dem med egne \u00f8jne og forestille sig den historie, der har udfoldet sig der gennem \u00e5rhundreder. Ueda Castle er ingen undtagelse. Selvom det var vinter og naturen var mere afd\u00e6mpet, kunne jeg nemt forestille mig, hvor smukt omr\u00e5det m\u00e5tte v\u00e6re i for\u00e5rs- og efter\u00e5rsm\u00e5nederne, n\u00e5r tr\u00e6erne er i fuldt flor, is\u00e6r i for\u00e5ret hvor kirseb\u00e6rtr\u00e6erne m\u00e5 fremst\u00e5 virkelig smukt her.Da det var lavs\u00e6son, var der ikke mange turister, og flere af de attraktioner, man normalt kan k\u00f8be adgangsbillet til, var lukkede. Alligevel fandt jeg bes\u00f8get meget v\u00e6rdifuldt, is\u00e6r fordi jeg er fascineret af japanske slotte og borge. Det var en unik oplevelse at have det meste af omr\u00e5det n\u00e6sten for mig selv. Selvom Ueda Castle nok er mindre kendt end mange andre japanske borge, s\u00e5 er det faktisk en af Japans top 100 slotte/borge.Ueda-borgens samurai-historieUeda Castle menes at v\u00e6re f\u00e6rdiggjort i 1585 af Masayuki Sanada, far til Nobushige Sanada (senere kendt som Yukimura Sanada). Slottet blev hurtigt ber\u00f8mt i hele Japan, prim\u00e6rt fordi Sanada-klanen form\u00e5ede at modst\u00e5 angreb fra Tokugawa-klanen to gange. Under det f\u00f8rste angreb, der fandt sted i 1585, kunne f\u00e6rre end 2.000 Sanada-soldater med dygtig strategi besejre en Tokugawa-styrke p\u00e5 over 7.000. Mere end 1.300 Tokugawa-soldater blev dr\u00e6bt, mens forsvarerne kun mistede 40 mand.Det andet slag fandt sted lige f\u00f8r slaget ved Sekigahara i 1600, hvor Hidetada Tokugawa angreb Ueda Castle med 38.000 krigere p\u00e5 vej til Sekigahara. Forsvarerne, ledet af Masayuki og Yukimura Sanada, talte ikke mere end 2.500, men Tokugawa-styrken mislykkedes igen med at tage slottet, hvilket resulterede i, at Hidetada Tokugawa ankom sent til slaget ved Sekigahara.Selvom Ueda Castle kun var en lille landsborg med forholdsvis billige forsvarsv\u00e6rker, blev det klart gennem akademisk forskning, at hele borgbyen var ekstremt velplanlagt og konstrueret. Floderne blev klogt udnyttet til forsvar, hvilket gjorde borgen unik i feudal Japan.Slottet blev senere \u00f8delagt af Tokugawa-tropperne, men Sengoku-klanen, der overtog Ueda Castle efter Sanada-klanen, genopbyggede det i 1626. Det menes at v\u00e6re blevet genopbygget pr\u00e6cis som det stod i Sanada-\u00e6raen, og Matsudaira-klanen, som efterfulgte Sengoku-klanen, fortsatte med at vedligeholde slottet. De tre t\u00e5rne, der nu st\u00e5r, blev bygget af Sengoku-klanen i 1626.I 1874, efter afskaffelsen af feudalismen, blev Ueda Castle solgt til offentligheden. Det centrale kompleks blev \u00f8delagt, hvilket gjorde slottet ubrugeligt til milit\u00e6re form\u00e5l. I 1879 bidrog Heihachirou Maruyama, som ejede omr\u00e5det omkring slottet, med den sydlige del til Matsudaira-helligdommen (nu kaldet Sanada Shrine), da den blev grundlagt. I 1893 bidrog han med resten af omr\u00e5det til en forlystelsespark. Dette var det f\u00f8rste skridt mod at g\u00f8re Ueda Castle Ruins til en park.Siden da har de omkringliggende omr\u00e5der \u00e6ndret sig, men de jordvolde og voldgrav i centrum af ruinerne samt de tre hj\u00f8rnet\u00e5rne st\u00e5r stadig som de oprindeligt blev konstrueret.Samurai-temaet i UedaNoget af det mest interessante ved Ueda er det gennemg\u00e5ende samurai-tema, som fylder i hele byens gadebillede og naturligvis ogs\u00e5 ved borgen. Det er tydeligt, at byen er stolt af sin historie og samurai-arv. Dette tema g\u00f8r bes\u00f8get endnu mere sp\u00e6ndende og giver en dybere forst\u00e5else af omr\u00e5dets kulturelle betydning. Du ser samurai-relaterede symboler og souvenirs overalt, ja selv mange skilte er i Ueda designet med samurai-tema og det tog jeg tog mellem Bessho-Onsen og Ueda station er i samurai-tema. Det er ikke noget jeg har set andre steder i Japan.I selve parken ved Ueda-borgen er der ogs\u00e5 flere steder mulighed for at tage perfekt vinklede fotos med brug af pap-fotostand, s\u00e5 man selv kan ligne en samurai for en stund. Jeg rejste alene og kunne ikke lige f\u00e5 taget s\u00e5dan et billede selv, men jeg kunne forestille mig at is\u00e6r b\u00f8rn ville elske dette.Samurai-statue i centrum af UedaToget til Bessho-Onsen i samurai-temaSamurai-uniform p\u00e5 Ueda stationSanda-helligdommenVed Ueda Castle ligger ogs\u00e5 Sanda-helligdommen, som jeg ligeledes bes\u00f8gte. Indgangen til denne fredelige helligdom prydes af en utrolig flot torii-port i gammelt tr\u00e6 og dekorationer \u2013 en god fotomulighed i sig selv. Eftersom det var lavs\u00e6son under mit bes\u00f8g og der ikke var mange andre bes\u00f8gende, var atmosf\u00e6ren meget rolig og fredfyldt. Det kan sikkert ogs\u00e5 v\u00e6re roligt og fredfyldt p\u00e5 andre tider af \u00e5ret, men forestiller mig at det var ekstra fredfyldt lige denne dag. Denne helligdom er et ideelt sted for refleksion og at tage en pause. Jeg forestiller mig at de lokale i Ueda bes\u00f8ger dette sted for at s\u00f8ge ly fra dagligdagens stress og for at blive groundet og tr\u00e6kke vejret dybt \u2013 stedet l\u00e6gger hvert fald op til at g\u00f8re dette, synes jeg.Indgangen til Sanada-helligdommenSanada-helligdommenHistorien bag denne helligdomSanada-helligdommen er dedikeret til alle de tidligere feudale fyrster af Ueda Castle-Sanada-klanen, Sengoku-klanen og Matsudaira-klanen. Masayuki Sanada og hans s\u00f8nner byggede Ueda Castle og etablerede denne borgby i 1583 under Sengoku-perioden. Sengoku- og Matsudaira-fyrsterne gjorde en enest\u00e5ende indsats for at administrere Ueda-klanen og opretholde fred og orden i samfundet.Is\u00e6r Yukimura Sanada er kendt som en af Japans mest ressourcefulde generaler, idet han to gange besejrede Tokugawa-styrker, der var mere end ti gange st\u00f8rre end hans egne tropper. P\u00e5 grund af hans strategiske dygtighed og visdom bliver hans sj\u00e6l tilbedt som en Gud af visdom. Sanada-helligdommen st\u00e5r som et vidnesbyrd om denne rige historie og er et fredfyldt sted, hvor man kan reflektere over de bedrifter, der formede omr\u00e5det omkring Ueda Castle.Efter bes\u00f8get til Ueda CastleEfter mit bes\u00f8g til Ueda Castle gik jeg tilbage til Ueda station og tog et tog videre til Unno-juku, en gammel postrute, der fungerer som et historisk landm\u00e6rke. Du har m\u00e5ske h\u00f8rt om Narai-juku der er en yderst popul\u00e6r del af den gamle postrute \u2013 Unno-juku minder om denne, men er langt mindre bes\u00f8gt, og i mit tilf\u00e6lde lettere at komme til. I Unno-juku er husene bevaret i traditionel stil, og der er enkelte butikker og caf\u00e9er. Jeg vil skrive et s\u00e6rskilt blogindl\u00e6g om dette bes\u00f8g, da det var en oplevelse i sig selv.Tips til Bes\u00f8g i Ueda CastleHvis du overvejer at bes\u00f8ge Ueda Castle, vil jeg anbefale at g\u00f8re det i for\u00e5ret, sommeren eller efter\u00e5ret. P\u00e5 disse tidspunkter kan du opleve den smukke og blomstrende natur og f\u00e5 adgang til flere attraktioner, der er \u00e5bne indenfor s\u00e6sonen. Jeg har desuden h\u00f8rt, at Ueda Castle skulle v\u00e6re et fantastisk sted at opleve kirseb\u00e6rtr\u00e6s\u00e6sonen, hvilket jeg ser frem til at opleve selv en dag.Og hvis du rejser med b\u00f8rn, vil jeg tro at Ueda Castle ogs\u00e5 er interessant for dem at opleve, da mange b\u00f8rn sandsynligvis ogs\u00e5 vil v\u00e6re fascinerede af samurai-historien og det gennemg\u00e5ende samurai-tema ved denne borg og hele Ueda-byen.Ueda Castle er mere end bare en turistattraktion. Det er et sted fyldt med historie og kultur, som venter p\u00e5 at blive udforsket. Om du er historieentusiast, naturelsker eller bare p\u00e5 udkig efter et roligt sted at reflektere, s\u00e5 har Ueda Castle noget at byde p\u00e5 for alle. Stor anbefaling herfra, til de der planl\u00e6gger at bes\u00f8ge Nagano-pr\u00e6fekturet i Japan.Ueda Castle og Sanada ShrineAdresse: 4-6 Ninomaru, Ueda, Nagano 386-0026, Japan"
    ],
    [
        "Se hvorn\u00e5r kirseb\u00e6rtr\u00e6erne springer ud i Japan i 2024",
        "Opdateret den 5. april 2024.Japan er et land, der er ber\u00f8mt for sin storsl\u00e5ede natur og kulturelle rigdom, og en af de mest betagende naturf\u00e6nomener er uden tvivl blomstringen af kirseb\u00e6rtr\u00e6erne, kendt som \u2018sakura\u2019. Sakura-s\u00e6sonen er et h\u00f8jdepunkt i det japanske \u00e5r og symboliserer b\u00e5de sk\u00f8nhed og forg\u00e6ngelighed.I for\u00e5ret, typisk fra slutningen af marts til begyndelsen af april, begynder kirseb\u00e6rtr\u00e6erne i hele Japan at blomstre. Hvorn\u00e5r de helt pr\u00e6cist blomstrer afh\u00e6nger af regionen og dens klima. Kirseb\u00e6rtr\u00e6erne, med deres delikate, lyser\u00f8de blomster, skaber et betagende syn, som har en dyb kulturel og \u00e6stetisk betydning i Japan. Sakura-s\u00e6sonen er en tid for fornyelse og refleksion, og mange japanere deltager i \u2018hanami\u2018, en traditionel skik, hvor folk samles under kirseb\u00e6rtr\u00e6erne for at nyde synet af blomsterne og tilbringe tid med venner og familie.Denne \u00e5rstid tiltr\u00e6kker ogs\u00e5 et stort antal turister fra hele verden, som kommer for at opleve dette enest\u00e5ende naturf\u00e6nomen. Byer som eksempelvis Kyoto, Tokyo og Osaka forvandles til lyser\u00f8de paradiser, hvor gader og parker lyses op af de blomstrende tr\u00e6er. Mange festivaler og begivenheder bliver afholdt i forbindelse med sakura-s\u00e6sonen, hvilket giver bes\u00f8gende en smag af japansk kultur og tradition. For mange turister er det desuden en oplagt mulighed for at tage nogle smukke billeder p\u00e5 rejsen.Men sakura-s\u00e6sonen er ogs\u00e5 en p\u00e5mindelse om livets flygtighed. Kirseb\u00e6rblomsternes sk\u00f8nhed varer kun en kort periode, hvilket giver en dyb f\u00f8lelse af nostalgi og sk\u00f8nhedens forg\u00e6ngelighed. Dette aspekt af sakura har inspireret mange kunstnere og digtere gennem \u00e5rhundrederne og forts\u00e6tter med at v\u00e6re et centralt tema i japansk \u00e6stetik.I sidste ende repr\u00e6senterer kirseb\u00e6rtr\u00e6ernes blomstring ikke kun en \u00e6ndring af \u00e5rstiderne, men ogs\u00e5 en dyb kulturel og filosofisk betydning, der resonerer i hjertet af den japanske sj\u00e6l.Hvorn\u00e5r rammer sakuras\u00e6sonen i japan i \u00e5r?Hvert \u00e5r udgiver Japan Meterological Corporation deres s\u00e5kaldte forecasts (forudsigelser) for hvorn\u00e5r kirseb\u00e6rtr\u00e6erne springer ud forskellige steder i Japan. I disse forudsigelser er der b\u00e5de datoer for hvorn\u00e5r kirseb\u00e6rtr\u00e6erne forventes at begynde deres blomstring og hvorn\u00e5r de er fuldt blomstret. De officielle forudsigelser kommer typisk i flere versioner, og jo t\u00e6ttere p\u00e5 s\u00e6sonen vi kommer, jo mere pr\u00e6cis vil dette data v\u00e6re. S\u00e5 hvis man planl\u00e6gger at bes\u00f8ge Japan i for\u00e5ret kan det anbefales at holde \u00f8je med disse datoer, s\u00e5 man f\u00e5r mest ud af sin rejse. Her p\u00e5 bloggen vil jeg ajourf\u00f8re de nedenst\u00e5ende datoer i takt med at der kommer tilpasninger.LokationBlomstring begynderSprunget helt udGennemsnitlig dato (blomstring begynder)Sapporo27. april30. april1. majAomori15. april18. april22. aprilSendai2. april6. april8. aprilTokyo29. marts4. april24. martsKanazawa1. april5. april3. aprilNagano5. april10. april11. aprilNagoya28. marts5. april24. martsKyoto29. marts5. april26. martsOsaka30. marts5. april27. martsWakayama30. marts3. april24. martsHiroshima25. marts5. april25. martsKochi23. marts31. marts22. martsFukuoka27. marts2. april22. martsKagoshima29. marts7. april26. martsData fra Japan Meterological CorporationSom du kan se i oversigten ovenfor, forventes det at kirseb\u00e6rtr\u00e6erne begynder at blomstre lidt tidligere i \u00e5r end hvad de gennemsnitligt g\u00f8r. Det skyldes et markant varmere vejr i november og december. Men igen, datoerne vil blive tilpasset l\u00f8bende, s\u00e5 hold gerne \u00f8je med datoerne her p\u00e5 bloggen, for jeg skal nok s\u00f8rge for at opdatere dem n\u00e5r vi f\u00e5r ny data.KyotoNaraSaitamaTokyo (ved Meguro River)Tokyo (ved Tokyo Skytree)YokohamaFind den perfekte oplevelse i Japan"
    ],
    [
        "5 oplagte dagsture fra Tokyo",
        "Tokyo er virkelig en fed by der har stort set alt at byde p\u00e5. Men det er nu alligevel oplagt for mange at s\u00f8ge uden for denne gigantiske by og opleve noget andet \u2013 selv hvis man ikke har planlagt den helt store rundrejse. Og heldigvis er der adskillige fantastiske muligheder for dagsture i n\u00e6rheden af Tokyo, som kan give en et tiltr\u00e6ngt afbr\u00e6k fra den pulserende by. I dette blogindl\u00e6g vil jeg n\u00e6vne nogle af dem og hvad de har at byde p\u00e5.1. Et glimt af det traditionelle Japan i Kawagoe, SaitamaKawagoe er en bydel i Saitama som ligger lidt uden for Tokyo. Saitama er interessant i sig selv, men Kawagoe er noget helt specielt. Denne bydel er nemlig i h\u00f8j grad pr\u00e6get rent visuelt af det traditionelle Japan. S\u00e5 hvis du eksempelvis ikke har mulighed for at tage til byer som Kyoto og Kanazawa p\u00e5 din rejse til Japan, s\u00e5 er Kawagoe en oplagt mulighed. Denne enormt charmerende bydel er i h\u00f8jt grad pr\u00e6get af traditionel japansk arkitektur og er dermed noget helt andet end hvad du ser mange steder i Tokyo. Det er ogs\u00e5 her du kan finde en unik Starbucks der er perfekt integreret med omgivelserne og dermed p\u00e5 ingen m\u00e5de ligner en almindelig Starbucks kaffebar. Derudover ser du i omr\u00e5det rigtig mange g\u00e5 kl\u00e6dt i traditionelt t\u00f8j, hvilket jeg personligt synes er med til at h\u00f8jne oplevelsen.Kawagoe ligger ca. en time fra Tokyo og kan n\u00e5s med tog og bus.\n\n\n\nEn af de smukkeste Starbucks jeg nogensinde har set.\n\n\n\n\n\n\n\n\n\n\n\nSk\u00f8n kaffepause i smukke omgivelser\n\n\n\nHaven i Starbucks i Kawagoe, Saitama\n\n\n\nDango (en s\u00f8d lille dessert med en s\u00f8d/saltet sauce). K\u00f8bt i en bod p\u00e5 hovedgaden i Kawagoe.\n\n\n\nFor enden af en souvenirbutik (kun tilladt at kigge)\n\n\n\nFra en butik i Kawagoe der s\u00e6lger furushiki (smukt stof der bruges til gaveindpakning)\n\n\n\nNoren (en form for japansk gardin/v\u00e6gh\u00e6ng der ofte ses ved japanske restauranter).\n\n\n\nHovedgaden i Kawagoe, Saitama (lidt uden for Tokyo)\n\n\n\nButik med japanske k\u00f8kkenknive2. Et perfekt og afslappende afbr\u00e6k i onsen-byen HakoneEn af de ting jeg virkelig holder meget af at g\u00f8re n\u00e5r jeg bes\u00f8ger Japan er at bes\u00f8ge et onsen (varmekildebad) eller sento (offentligt bad). De findes overalt i Japan, men i Tokyo finder man typisk kun sento som ikke er naturligt opvarmede. S\u00e5 hvis du skal til Tokyo og gerne vil bes\u00f8ge et omr\u00e5de med \u00e6gte onsen-faciliteter der er naturligt opvarmede og i sk\u00f8nne naturlige omgivelser, s\u00e5 er Hakone et oplagt sted at tage hen. Du kan komme til Hakone p\u00e5 ca. 20 minutter med Shinkansen, s\u00e5 det bliver n\u00e6sten ikke nemmere. Omr\u00e5det er fuld af b\u00e5de sk\u00f8nne attraktioner og naturligvis disse onsen-faciliteter som jeg ih\u00e6rdigt pr\u00f8ver at overbevise dig om at bes\u00f8ge. Jeg bes\u00f8gte bl.a. Hakone p\u00e5 min f\u00f8rste tur, hvilket du kan l\u00e6se mere om her p\u00e5 min blog, og det var virkelig en fantastisk oplevelse. Hakone kan b\u00e5de g\u00f8res som almindelig dagstur hvor man tager hjem samme dag og som dagstur med overnatning \u2013 jeg valgte det sidste og jeg vil ogs\u00e5 anbefale dig at g\u00f8re det. For at bo p\u00e5 et ryokan (traditionelt japansk hotel) omgivet af smuk natur og traditioner, samt slappe fuldst\u00e6ndigt af i en onsen, er intet mindre end fantastisk. Hver gang jeg sidder i en onsen kan jeg ikke lade v\u00e6re med at takke universet for denne mulighed og oplevelse. Men som n\u00e6vnt er Hakone ikke kun interessant ift. ryokan og onsen. Omr\u00e5det er nemlig fuld af interessante attraktioner s\u00e5som den flotte store tori-gate ved Lake Hakone, hvor der er rigtig gode muligheder for flotte billeder (folk stiller sig p\u00e6nt op i k\u00f8 og lader alle f\u00e5 taget deres optimale og uforstyrrede billede), der er templer, sp\u00e6ndende butikker og lokal gastronomi som ligeledes er interessant at g\u00e5 p\u00e5 opdagelse i.\n\n\n\nRyokan i Hakone\n\n\n\nOnsen i Hakone\n\n\n\nL\u00e6kker frokostanretning\n\n\n\nVed et busstoppested i Hakone\n\n\n\nEn lille te-pause p\u00e5 v\u00e6relset\n\n\n\nSmukke efter\u00e5rsfarver i Hakone\n\n\n\nVed den smukke r\u00f8de tori-gate ved Hakone s\u00f8. Oplagt sted til gode billeder.3. Historiske Nikko fuld af UNESCO-kulturverdensarvEn meget popul\u00e6r destination forholdsvist t\u00e6t p\u00e5 Tokyo er Nikko. Du har m\u00e5ske h\u00f8rt om omr\u00e5det f\u00f8r. Nikko er et historisk omr\u00e5de fuld af virkelig smuk natur og rigtig meget verdenskulturarv. Der er interessante templer, smukke naturomr\u00e5der og en masse must-see sev\u00e6rdigheder s\u00e5som den ikoniske Shinkyo broen der n\u00e6rmest er taget ud af et postkort. Udover de mange sev\u00e6rdigheder er der ogs\u00e5 interessant lokal gastronomi s\u00e5som yuba der blandt andet f\u00e5s i ramen-retter.Nikko ligger ca. 1,5 time fra Tokyo med tog. Du skal skifte undervejs, men det er nemt nok da der er god skiltning p\u00e5 stationen som du skifter p\u00e5 med direkte skilte p\u00e5 b\u00e5de v\u00e6gge og i gulvet der beder folk som skal til Nikko om at g\u00e5 d\u00e9n vej. Tog nummer to kan v\u00e6re lidt overfyldt i myldretiden (det var det hvert fald da jeg tog det), s\u00e5 pr\u00f8v at undg\u00e5 dette.Nikko er ligesom Hakone et opslag sted at v\u00e6re mere end \u00e9n dag, s\u00e5fremt man har muligheden. Der er rigtig meget at se, s\u00e5 en enkelt dag er lige at str\u00e6kke den. Men man kan godt opleve en masse fedt p\u00e5 en enkelt dag ogs\u00e5, hvis det er ens eneste mulighed i tidsplanen.\n\n\n\nLokal delikatesse i Nikko\n\n\n\nSmuk t\u00e5ge og udsigt\n\n\n\n\n\n\n\nNikko Toshogu\n\n\n\nNikko Toshogu\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nRinnoji-templet med kulturskatte\n\n\n\nDen ikonieske Shinkyo Bridge i Nikko4. F\u00e6nomenal udsigt ved Mt. TakaoEn anden popul\u00e6r destination for dagsture fra Tokyo er Mt. Takao, eller Takao-bjerget som vi vil sige p\u00e5 dansk. Det er et bjerg der ligger ikke langt fra Tokyo som man kan komme hen til og opleve den sk\u00f8nne udsigt. Jeg har endnu ikke selv v\u00e6ret der, men jeg har set mange sk\u00f8nne billeder derfra og kan godt forst\u00e5 at mange tager p\u00e5 denne dagstur. Det er desuden en dagstur der tidsm\u00e6ssigt giver rigtig god mening, da det der er at opleve snildt kan opleves p\u00e5 en enkelt dag, i mods\u00e6tning til eksempelvis Nikko hvor to dage er mere optimalt.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n5. Gotokuji: Lykkekat-templet hvor det hele startede, ydre TokyoJeg ved ikke om alle vil klassificere dette som en dagstur \u201cud af Tokyo\u201d, men jeg v\u00e6lger nu alligevel at tage den med p\u00e5 min liste. I den ydre del af Tokyo finder du nemlig Gotoku-ji templet som er d\u00e9r den verdensber\u00f8mte lykkekat (som vi alle har set i mange restauranter og asiatiske butikker) stammer fra. Der er en interessant og \u00e6gte historie bag som f\u00e5r det hele til at give mening p\u00e5 et dybere plan, og personligt synes jeg bare det var super fedt at bes\u00f8ge dette tempel. De s\u00e6lger ogs\u00e5 lykkekatte fra selve templet, som jeg vil mene er en perfekt souvenir eller gave til en man holder af derhjemme. Udover at k\u00f8be en til mig selv, k\u00f8bte jeg ogs\u00e5 en til min italienske svigerfamilie og fortalte dem at denne lykkekat er fra det rigtige stamsted i Japan og at den vil bringe lykke til deres hjem (de bor alle sammen i \u00e9t stort hus). Det var et stort hit fornemmede jeg.Er du heldig vil du p\u00e5 din tur mod Gotoku-ji templet ogs\u00e5 kunne tage det s\u00e6rlige lykkekat tog, som er komplet belagt med lykkekat-temaet b\u00e5de indvendigt og udvendigt. Jeg var ikke selv s\u00e5 heldig, men m\u00e5ske en anden gang. Jeg kan godt se mig selv komme tilbage dertil en dag.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nHar jeg overset nogle dagsture fra Tokyo?Lad mig endelig h\u00f8re fra dig i kommentarfeltet nedenfor, hvis du har forslag til andre dagsture fra Tokyo. Din viden kan med garanti hj\u00e6lpe og inspirere andre der er i gang med at planl\u00e6gge deres egen rejse til Japan."
    ],
    [
        "Hachiko fylder 100 \u00e5r i dag",
        "Kender du historien om Hachiko? Hachiko var en hund i Japan der ofte omtales som verdens mest loyale hund. Han blev f\u00f8dt den 10. november 1923 og har derfor 100 \u00e5rs f\u00f8dselsdag i dag. Men foruden det flotte jubil\u00e6um, der garanteret fejres og mindes b\u00e5de i Japan og af folk verden over der er ber\u00f8rt af historien, s\u00e5 er det mere historien bag der er interessant.I hjertet af Shibuya, en af Tokyos mest pulserende bydele, st\u00e5r en statue, der repr\u00e6senterer et symbol p\u00e5 troskab, der har r\u00f8rt hjerter verden over. Denne statue er dedikeret til Hachiko, en Akita-hund, hvis historie forts\u00e6tter med at inspirere folk over hele kloden.Historien om hunden HachikoHachiko blev som n\u00e6vnt f\u00f8dt den 10. november 1923 p\u00e5 en g\u00e5rd i n\u00e6rheden af \u014cdate, i Akita-pr\u00e6fekturet. I 1924 kom han ind i livet af Hidesabur\u014d Ueno, en professor ved Tokyo Imperial University. En almindelig dag blev til en legende, da Hachiko fulgte sin ejer til Shibuya station, hvor professoren tog toget til universitetet. Hachiko ville vente t\u00e5lmodigt p\u00e5 ham at vende tilbage ved dagens ende.Tragedien ramte i 1925, da professor Ueno aldrig kom tilbage; han var d\u00f8d af en pludselig hjernebl\u00f8dning mens han var p\u00e5 arbejde. Hachiko, uvidende om sin ejers sk\u00e6bne, fortsatte sin daglige vagt ved stationen. Han ventede p\u00e5 sin ejer hver dag i n\u00e6sten ti \u00e5r indtil sin egen d\u00f8d i 1935.Denne r\u00f8rende historie om Hachiko har ikke kun inspireret b\u00f8ger, manga, tv-udsendelser og film, men ogs\u00e5 f\u00f8rt til oprettelsen af flere mindesm\u00e6rker. Den mest ber\u00f8mte af disse er statuen n\u00e6r Shibuya station, opf\u00f8rt et \u00e5r f\u00f8r Hachikos d\u00f8d i 1934. Statuen st\u00e5r som et evigt m\u00f8dested for Tokyos beboere og bes\u00f8gende, et sted for refleksion over loyalitet og k\u00e6rlighed der transcenderer endda d\u00f8den. Jeg har ogs\u00e5 selv bes\u00f8gt statuen der lader til at v\u00e6re v\u00e6ldig popul\u00e6r. Den er lige ved Shibuya station, s\u00e5 hvis du skal til Shibuya er det uden tvivl v\u00e6rd at svinge forbi og sige hej til Hachiko.Hachiko minder os om, at b\u00e5ndet mellem mennesker og deres k\u00e6ledyr er uforg\u00e6ngeligt. Hans historie, indgraveret i hjertet af Shibuya, er et vidnesbyrd om, at \u00e6gte troskab aldrig glemmes. Jeg har selv haft s\u00e5dan et s\u00e6rligt b\u00e5nd til min kat Mini som jeg var heldig at have i 19 \u00e5r. Hvad med dig, har du haft eller har et helt s\u00e6rligt b\u00e5nd til et k\u00e6ledyr? Lad mig h\u00f8re i kommentarfeltet nedenfor.Fejring af Hachikos 100 \u00e5rs f\u00f8dselsdagI forbindelsen med Hachikos 100 \u00e5rs f\u00f8dselsdag bliver han fejret p\u00e5 forskellig vis. Eksempelvis har East Japan Railway Co., lokale autoriteter og Odate-kommune i Akita (hvor Hachiko blev f\u00f8dt) etableret et s\u00e6rligt tog med hans navn der har k\u00f8rt siden den 20. september 2023 og som vil forts\u00e6tte indtil slutningen af marts 2024. Toget k\u00f8rer p\u00e5 Yamanote-linjen i Tokyo. Personligt finder jeg det virkelig r\u00f8rende og fantastisk, at der er s\u00e5 mange der st\u00f8tter op om at \u00e6re dette helt s\u00e6rlige b\u00e5nd mellem en hund og et menneske.HER FINDER DU statuenAdresse: 2 Chome-1 Dogenzaka, Shibuya City, Tokyo 150-0043, Japan\n\n\n\nHachiko\n\n\n\nHachiko statuen i Shibuya benyttes ofte som m\u00f8dested for de lokale i Tokyo\n\n\n\nHachiko statuen p\u00e5 en smuk efter\u00e5rsdag\n\n\n\nHachiko, Shibuyas hjerte\n\n\n\nHachiko statuen i Shibuya\n\n\n\nShibuya"
    ],
    [
        "Skal man stadig bruge mundbind i Japan i 2023?",
        "Et sp\u00f8rgsm\u00e5l jeg rigtig ofte bliver stillet er om der fortsat er krav om brug af mundbind i Japan. Jeg formoder det b\u00e5de kommer af at man naturligvis gerne vil v\u00e6re helt sikker, men ogs\u00e5 at jeg selv har mundbind p\u00e5 i rigtig mange af de billeder jeg deler b\u00e5de her p\u00e5 bloggen og p\u00e5 mine sociale medier s\u00e5som Instagram. S\u00e5 det er helt forst\u00e5eligt. Det korte svar er: nej.Kravet om mundbind blev afskaffet tidligere i \u00e5rJapan, der var lukket i flere \u00e5r under det v\u00e6rste af pandemien, har haft strenge krav om brug af mundbind. B\u00e5de under pandemien, men faktisk ogs\u00e5 efterf\u00f8lgende da de gen\u00e5bnede landets gr\u00e6nser. Mundbinds-kravet blev dog afskaffet tilbage i marts 2023, hvor det derfra blev op til den enkelte at vurdere om man ville b\u00e6re mundbind. Der er enkelte steder, s\u00e5som hospitaler og fyldte transportformer hvor myndighederne fortsat anbefaler brug af mundbind \u2013 men det er alts\u00e5 ikke lovpligtigt.Foruden afskaffelsen af kravet om brug af mundbind (eller maske som nogle foretr\u00e6kker at kalde det), blev der i maj 2023 afskaffet en masse krav vedr\u00f8rende indrejse til Japan. Eksempelvis kr\u00e6ves der ikke l\u00e6ngere bevis for gyldig covid-19 vaccinationer og at man har en rejseforsikring der d\u00e6kker covid-19 relaterede l\u00e6geudgifter.Men bruges der s\u00e5 stadig mundbind i Japan?Ja! I h\u00f8j grad. Pr\u00e6cis ligesom f\u00f8r pandemien er Japan et land der i h\u00f8j grad benytter mundbind for at beskytte hinanden. Du vil opleve mange benytte mundbind p\u00e5 steder med mange mennesker s\u00e5som i offentlig transport og omr\u00e5der hvor man nemt vil kunne smitte hinanden \u2013 ikke kun ift. covid-19, men ogs\u00e5 andre sygdomme. For hvem gider at have sidemandens fork\u00f8lelse? Jeg kan virkelig godt forst\u00e5 dem.N\u00e5r det er sagt, s\u00e5 skal du ikke v\u00e6re nerv\u00f8s for et socialt pres om at fortsat b\u00e6re mundbind. I sommers testede jeg selv at rejse rund uden mundbind (trods jeg havde medbragt det), og jeg oplevede ikke nogle problemer overhovedet. Det skal dog siges at jeg selv ikke har noget problem med at b\u00e6re mundbind, og s\u00e5fremt jeg er bare det mindste snottet eller sl\u00f8j, s\u00e5 vil jeg i Japan uden tvivl fortsat b\u00e6re det \u2013 pr\u00e6cis ligesom de lokale.En ting jeg dog oplevede er, at andelen af mundbindsb\u00e6rere varierer ret meget rundt omkring i landet. I Tokyo vil jeg sige at det her i sommers var ca. 50% i offentlig transport der bar det, hvorimod det i Aomori (helt oppe nordp\u00e5, i Tohoku-regionen) var nok omkring 80%. S\u00e5 der lader til at v\u00e6re lokale forskelle.En anden ting jeg har oplevet p\u00e5 mine rejser er, at japanerne fortsat er gode til at holde social afstand. Det kan v\u00e6re sv\u00e6rt p\u00e5 meget travle steder, men hvis der er plads, s\u00e5som ved fodg\u00e6ngerfelter, v\u00e6lger mange at holde lidt ekstra afstand for at passe p\u00e5 b\u00e5de sig selv og hinanden. Min anbefaling er at blot f\u00f8lge hvad de lokale g\u00f8r, s\u00e5 man opretholder et rimelig niveau af h\u00f8flighed. Vi er trods alt g\u00e6ster i deres land og er taknemmelige for at de gen\u00e5bnede deres gr\u00e6nser for et \u00e5r siden, s\u00e5 vi igen kan bes\u00f8ge dette fantastiske rejseland.Har du t\u00e6nkt dig at benytte mundbind n\u00e5r du bes\u00f8ger Japan? Lad mig h\u00f8re i kommentarfeltet nedenfor.\n\n\n\nSocial afstand i Japan (billede fra Sendai)\n\n\n\nLokale og turister med mundbind p\u00e5 det velbes\u00f8gte Tsukiji-marked"
    ],
    [
        "Officiel Nintendo-butik i Shibuya (Tokyo)",
        "Hvis du planl\u00e6gger at rejse til Tokyo, og hvis du ligesom jeg holder af mange af de spil, karakterer og personligheder som Nintendo har skabt gennem tiden, s\u00e5 kan jeg p\u00e5 det varmeste anbefale, at du tager et smut forbi Nintendo TOKYO. Nintendo Tokyo er en officiel Nintendo-butik som er beliggende i shoppingcenteret Shibuya PARCO, ikke langt fra Shibuya station. Dette er ikke blot en tilf\u00e6ldig butik, men en decideret oplevelse og for hardcore Nintendo-fans nok ogs\u00e5 et \u00e6gte paradis. Alle der holder af Nintendos univers af spil og figurer tror jeg vil s\u00e6tte pris p\u00e5 at give denne butik et bes\u00f8g. Og eftersom de fleste der bes\u00f8ger Tokyo f\u00f8rste gang nok tager forbi Shibuya, kan man liges\u00e5 godt stikke hovedet ind.Shoppingcenteret Shibuya PARCO er hjemsted for et v\u00e6ld af butikker, hvoraf Nintendo-butikken utvivlsomt er et af h\u00f8jdepunkterne, s\u00e6rligt for gamere og samlere. N\u00e6sten som en portal til en anden verden, tager Nintendo TOKYO dig med p\u00e5 en lille rejse gennem et farverigt og levende univers, der fejrer alt det, Nintendo har bidraget med til spilverdenen gennem tiderne. Og hvis det i sig selv ikke er nok, finder du ogs\u00e5 et Pok\u00e9mon Center lige ved siden af, sammen med adskillige andre butikker, der s\u00e6lger merchandise fra popul\u00e6re manga- og anime-serier.Inde i Nintendo-butikken m\u00f8des du af et spektakul\u00e6rt udbud af varer, der omfavner nogle af de mest elskede karakterer skabt af Nintendo. Fra de ikoniske figurer som Super Mario, Luigi, Peach og Toad, til de heroiske figurer som Link (fra Legend of Zelda), Kirby og Samus \u2013 de er alle at finde og der er god mulighed for at f\u00e5 en souvenir med hjem. Varerne sp\u00e6nder meget bredt: k\u00e6rligt designede bamser, miniaturefigurer, kasketter, spil til blandt andet Nintendo Switch, emblemer, tekstiler, klisterm\u00e6rker, drikkedunke, n\u00f8gleringe og meget mere. Alt sammen i et kalejdoskop af farver og former, der bringer barndomsminderne frem. Jeg er simpelthen s\u00e5 vild med det!Men det er ikke kun et sted for shopping. Nintendo-butikken tilbyder faktisk ogs\u00e5 et par interaktive oplevelser, hvor bes\u00f8gende kan pr\u00f8ve nogle videospil inde i selve butikken. Jeg kan ikke lige huske hvilke spil der var tale om, men det s\u00e5 ud til at folk morede sig \u2013 s\u00e5 mon ikke det ogs\u00e5 er et hit?S\u00e5 har du en fork\u00e6rlighed for Nintendo eller blot en interesse for den indflydelse, denne gaming-gigant har haft og fortsat har, er et bes\u00f8g i Nintendo TOKYO et must, n\u00e5r du er i den japanske hovedstad. Og hvem ved, m\u00e5ske g\u00e5r du derfra med en ny yndlingsting i tasken \u2013 eller et friskt gensyn med en gammel spilfavorit.N\u00e5r du er f\u00e6rdig med at udforske og genbes\u00f8ge alle minderne, er der b\u00e5de i shopping centeret og i omr\u00e5det generelt rigtig gode muligheder for at finde mad og drikke. B\u00e5de hvis du \u00f8nsker en frokost eller blot noget let.Har du selv en favorit blandt Nintendos mange fantastiske spil eller karakterer? \ud83d\ude0a Skriv en kommentar under dette blogindl\u00e6g.Super MarioLuigi-kasket.. Tror dog ikke jeg er en Luigi-typeNintendo konsoller og gavekortEn masse spil til Nintendo SwitchBamser og plysdyr af de kendte figurer fra Super Mario spilleneBamser og plysdyr af de kendte figurer fra Super Mario spilleneSuper Mario i forskellige udgaverYoshi og MarioSamus fra Metroid spilleneKirby bamserKirby og vennerTekstiler, bamser og meget andetStor figur af Link fra Legend of Zelda spillene (en af mine favoritter!)Forskellige Mario-bamserSuper Smash BrosIndgangen til Nintendo-butikkenIndgangen til Nintendo-butikken.. \u201cIt\u2019s a me!\u201dHer finder du Nintendo-butikkenAdresse: Japan, \u3012150-0042 Tokyo, Shibuya City, Udagawacho, 15\u22121 \u6e0b\u8c37PARCO 6FWebsite (japansk sprog)"
    ],
    [
        "Efter\u00e5rsfarver i Japan \u2013 se datoerne for 2023",
        "Opdateret d. 2. november 2023Hvis man rejser til Japan i efter\u00e5rsm\u00e5nederne er en af de bedste ting man kan g\u00f8re, at opleve de smukke efter\u00e5rsfarver der pryder landet p\u00e5 denne \u00e5rstid. Ligesom hanami om for\u00e5ret hvor japanerne nyder de smukke lyser\u00f8de farver fra de mange kirseb\u00e6rtr\u00e6er, s\u00e5 g\u00f8r de det samme i efter\u00e5ret hvor der er et endnu st\u00f8rre spil af smukke farver i naturen. Da klimaet svinger fra \u00e5r til \u00e5r betyder det ogs\u00e5 at der udgives officielle estimater for hvorn\u00e5r de forskellige efter\u00e5rsfarver rammer de mange omr\u00e5der i Japan. Det er Japan Meteorological Corporation der hvert \u00e5r udgiver disse estimater \u2013 og derfor har jeg taget disse med til jer i dag.Hvorn\u00e5r rammer efter\u00e5rsfarverne i japan i \u00e5r?Som n\u00e6vnt udgiver Japan Meterological Corporation hvert \u00e5r estimater for hvorn\u00e5r du kan se de smukke efter\u00e5rsfarver i Japan. Japan er faktisk et stort land og har mange pr\u00e6fekturer og omr\u00e5der med klima der ikke f\u00f8lger hinanden. Derfor kan der v\u00e6re store forskelle p\u00e5 hvorn\u00e5r de forskellige farver kan ses afh\u00e6ngigt af hvor man befinder sig eller rejser hen. De officielle forudsigelser kommer typisk i flere versioner jo t\u00e6ttere p\u00e5 s\u00e6sonen vi kommer, da de dermed har mere og mere pr\u00e6cis data. Derfor kan det varmt anbefales at holde \u00f8je med de nyeste forudsigelser s\u00e5 man f\u00e5r mest ud af sin Japan-rejse. Datoerne i forudsigelserne er hvorn\u00e5r de peaker, s\u00e5 hvis du selv skal til Japan i den periode, s\u00e5 blot pr\u00f8v at ramme omkring de n\u00e6vnte datoer (alts\u00e5 d\u00e9r hvor du skal hen i landet).LokationForudsigelse for r\u00f8de blade i \u00e5rGennemsnitlig datoSapporo13. november28. oktoberAomori16. november13. novemberSendai30. november21. novemberTokyo1. december28. novemberKanazawa1. december24. novemberNagano18. november12. novemberNagoya2. december28. novemberKyoto11. december5. decemberOsaka3. december1. decemberWakayama13. december6. decemberHiroshima28. november22. novemberKochi9. december2. decemberFukuoka10. december1. decemberKagoshima12. december15. decemberData fra Japan Meterological CorporationLokationForudsigelse for gule blade i \u00e5rGennemsnitlig datoSapporo9. november4. novemberAomori6. november2. novemberSendai1. december23. novemberTokyo26. november23. novemberKanazawa10. november10. novemberNagano11. november10. novemberNagoya16. november18. novemberKyoto26. november24. novemberOsaka24. november22. novemberWakayama26. november23. novemberHiroshima19. november15. novemberKochi14. november15. novemberFukuoka26. november20. novemberKagoshima26. november25. novemberData fra Japan Meterological CorporationSom du kan se i oversigten kommer efter\u00e5rsfarverne en del senere i Japan end de g\u00f8r i Danmark. Mange steder sker det f\u00f8rst i december, hvilket jeg kan bekr\u00e6fte. Fra min egen erfaring vil jeg sige at det er bedst at v\u00e6re i Japan om efter\u00e5ret fra november til begyndelsen af december ift. efter\u00e5rsfarverne. De gule efter\u00e5rsblade falder lidt tidligere end de r\u00f8de, og begge er virkelig smukke, s\u00e5 hvis du \u201ckun\u201d kan n\u00e5 at se dem er det ogs\u00e5 det hele v\u00e6rd. Jeg har selv v\u00e6ret i Japan flere gange i efter\u00e5rsm\u00e5nederne, s\u00e5 hvis du gerne vil se hvordan det s\u00e5 ud vil jeg opfordre dig til at f\u00f8lge mig p\u00e5 Instagram hvor du kan se en masse billeder og videoer, udover dem jeg viser her nedenfor. En anden god ting ved at bes\u00f8ge Japan i november og december er ogs\u00e5, at det typisk er de m\u00e5neder man kan finde de billigste flybilletter i.Efter\u00e5rsblade n\u00e6r Kanazawa CastleHigashichaya i KanazawaJapansk l\u00f8n ved tempel i KanazawaGotokuji templet i TokyoKenrokuen parken i KanazawaGule efter\u00e5rsblade i TokyoFind den perfekte oplevelse i Japan"
    ],
    [
        "Japans mange festivaller",
        "Japan er et land der afholder mange festivaller. S\u00e6soner, temaer, traditioner \u2013 det hele bliver fejret med en festival eller h\u00f8jtid. Det vides ikke hvor mange festivaler der helt pr\u00e6cist eksisterer i Japan, men det siges at det nok ligger p\u00e5 omkring 200.000-300.000, da der findes omtrent 190.000 templer i Japan og mange af dem holder mindst \u00e9n festival \u00e5rligt. Hvis du planl\u00e6gger at selv rejse til Japan en dag, er det oplagt at tjekke op p\u00e5 om der afholdes en festival i den periode du er der. Der er gode oplevelser i vente.Sapporo sne-festivalSapporo sne festival afholdes \u00e5rligt i Sapporo henover syv dage i februar. Festivallen fejrer sne og der g\u00f8res blandt andet ved hj\u00e6lp af utroligt smukke og imponerende sne-skulpturer som laves specifikt til festivalen. Sapporo ligger i Hokkaido, som er den nordligste del af Japan og som har rigtig meget sne om vinteren, s\u00e5 det er det perfekte sted for en s\u00e5dan festival.Udover sne-skulpturerne er der en masse madboder, blandt andet med mange af Hokkaidos specialiteter, som p\u00e5 mange m\u00e5der adskiller sig fra resten af Japan. Der er alts\u00e5 rigeligt at opleve og g\u00e5 p\u00e5 opdagelse i.I 2021 er festivalen planlagt til at blive holdt 4.-11. februar.  View this post on InstagramA post shared by skyos0728 (@skyos0728) on Apr 22, 2018 at 12:37am PDT    View this post on InstagramA post shared by Japan Awaits (@japanawaits) on Feb 8, 2020 at 6:12am PST    View this post on InstagramA post shared by tomochica* k\uff5c\u6642\u9593\u3068\u8272\u3092\u5207\u308a\u64ae\u308b\u30d5\u30a9\u30c8\u30b0\u30e9\u30d5\u30a1\u30fc (@tomochica) on Feb 10, 2020 at 9:06pm PST  Aomori nebuta festivalAomori Nebuta Matsuri er en sommerfestival som finder sted i Aomori-omr\u00e5det. P\u00e5 denne festival kan du opleve enorme farverige og lysende lanterne. Men ikke lanterne som du kender dem. I stedet er disse lanterne specialdesignede til at fort\u00e6lle en historie, lidt som et maleri. Motiverne er ofte krigere, og trods at det hele st\u00e5r stille kan man virkelig m\u00e6rke bev\u00e6gelserne i fort\u00e6llingen. Der er dog ogs\u00e5 lanterner som ikke fokuserer p\u00e5 krigere.  View this post on InstagramA post shared by Visit Japan UK (@visitjapan_uk) on Aug 7, 2019 at 9:29am PDT    View this post on InstagramA post shared by Yee Quin Ho (@yqho) on Aug 2, 2020 at 9:31am PDT    View this post on InstagramA post shared by Chris Gunadi (@gunadic) on Sep 2, 2019 at 7:57pm PDT    View this post on InstagramA post shared by shizuka (@shizuka.773) on Aug 20, 2019 at 1:07pm PDT  Kyoto Gion festivalKyoto Gion festivalen afholdes \u00e5rligt i Kyoto og er nok en af de mest ber\u00f8mte festivaler i Japan. Festivalen afholdes i juli m\u00e5ned og stammer faktisk helt tilbage fra \u00e5r 869, hvor Japan var ramt af en epidemi. Festivalens form\u00e5l er faktisk religi\u00f8st og et tiltag for at berolige guderne for at undg\u00e5 flere kriser.P\u00e5 festivalen vil du blandt andet kunne opleve store og flotte dekorerede vogne der k\u00f8rer som en parade gennem byen. Herudover er der et overflod af madboder, s\u00e5 der er ogs\u00e5 mulighed for gastronomiske oplevelser.Trods navnet Gion, som er et kendt omr\u00e5de i Kyoto, afholdes festivalen ikke i Gion, men i stedet p\u00e5 den anden side af Kamo floden.  View this post on InstagramA post shared by masato (@masato_ky) on Sep 2, 2020 at 5:00am PDT    View this post on InstagramA post shared by \u52dd\u4ec1 (@katsuhito_kikukawa) on Jul 31, 2020 at 7:04am PDT    View this post on InstagramA post shared by \ud83c\uddef\ud83c\uddf5Language Exchange\ud83d\udcbb (@global_cafe_saya) on Jul 29, 2020 at 12:16pm PDT  Awa Danse festivalAwa Odori festival afholdes i august i Tokushima p\u00e5 Shikoku-\u00f8en. Det er den st\u00f8rste dansefestival i Japan. Grupper af dansere og musikere optr\u00e6der gennem gaderne til traditionel lut-musik i specielle kostumer. Det er alts\u00e5 en form for parade gennem gaderne. Awa er det gamle navn for Tokushima-omr\u00e5det og Odori betyder dans, deraf navnet.Festivalen opstod som en udvikling af en tidligere festival der var en buddhistisk festival for de d\u00f8de, hvor afd\u00f8de familiemedlemmer og \u00e5nder bes\u00f8gte de levende i et par dage. Lidt som i Mexico, hvor de har en tilsvarende festival. Awa Odori festivalen har udviklet sig flere gange igennem historien. Festivalen stammer tilbage fra 1500-tallet og opstod som en m\u00e5de at fejre \u00e5bningen af Tokushima-slottet. Denne festlige tid blev s\u00e5 videref\u00f8rt lige siden. Festivalen findes faktisk ogs\u00e5 i Koenji i Tokyo i sin egen udgave.  View this post on InstagramA post shared by \u5a2f\u8336\u5e73_\u5fb3\u5cf6\u770c\u963f\u6ce2\u8e0a\u308a\u5354\u4f1a \ud83c\uddef\ud83c\uddf5 (@godyahei_official) on May 29, 2020 at 4:12pm PDT    View this post on InstagramA post shared by \u5a2f\u8336\u5e73_\u5fb3\u5cf6\u770c\u963f\u6ce2\u8e0a\u308a\u5354\u4f1a \ud83c\uddef\ud83c\uddf5 (@godyahei_official) on Aug 12, 2020 at 4:26pm PDT  Sendai Tanabata festivalDenne festival er ligeledes en gammel tradition. Festivalen s\u00e6tter fokus p\u00e5 flotte dekorationer lavet af papir og bambus. Tanabata festivallen afholdes i august. Den centrale del af byen Sendai og de omliggende omr\u00e5der dekoreres med de flotte og farverige udsmykninger, som kun kan v\u00e6re en fryd for \u00f8jet. Bes\u00f8g denne festival og udvid din horisont for hvad der kan lade sig g\u00f8re n\u00e5r det kommer til at v\u00e6re kreativ med materialerne papir og bambus.  View this post on InstagramA post shared by Toshiko (@bird_shoebill) on Aug 8, 2019 at 12:17am PDT"
    ],
    [
        "Billeder fra Japan under corona-nedlukning",
        "Japan er kendt for at v\u00e6re et land fyldt med rigtig mange mennesker. Gaderne er fyldt med b\u00e5de lokale og turister. Men ligesom Danmark valgte Japan at indf\u00f8re en masse restriktioner her i 2020, hvilket flere gange har lagt gader helt \u00f8de. Et fascinerende syn i et land med mange omr\u00e5der og byer der normalt er rigtig travle.Japan er p\u00e5 mange m\u00e5der et meget homogent land, hvilket blandt andet kommer til udtryk i deres tankegang og kollektive hensynstagen. Det er eksempelvis en af \u00e5rsagerne til at de i rigtig mange \u00e5r har brugt mundbind ved fork\u00f8lelse eller anden sygdom \u2013 netop for at undg\u00e5 at smitte andre. Her under covid-19 tiden hvor det i tider har v\u00e6ret n\u00f8dvendigt at s\u00f8rge for at blive hjemme har japanerne ligeledes gjort det, netop for at sikre alles sundhed og landets bedste. Som jeg forst\u00e5r det, er der ikke liges\u00e5 mange diskussioner som herhjemme i Danmark. Man g\u00f8r bare det samme som alle andre og som er bedst for landet. Pr\u00e6cis ligesom man normalt g\u00f8r. Og if\u00f8lge et tv-program jeg s\u00e5 p\u00e5 NHK World Japan forleden, er det fortsat kutymen at holde sig indend\u00f8rs s\u00e5 vidt muligt, selvom det ikke er ulovligt at g\u00e5 ud.Jeg har ikke v\u00e6ret i Japan i perioden, og har derfor ikke nogle billeder selv, men jeg har fundet nogle videoer p\u00e5 YouTube der giver et indblik i denne us\u00e6dvanelige situation."
    ],
    [
        "Kan man stadig rejse til Japan?",
        "I disse corona-tider hvor rejseanbefalingerne, restriktionerne og mulighederne \u00e6ndrer sig hele tiden, kan det v\u00e6re du t\u00e6nker om man egentligt stadig kan rejse til Japan. Det dykker jeg ned i i dag.Nej, du kan som udgangspunkt ikke rejse til Japan lige nuP\u00e5 grund af verdenssituationen med covid-19 kan du lige nu (mens jeg skriver dette) ikke rejse til Japan. Det skyldes at Japan har indf\u00f8rt rejserestriktioner der betyder et reelt indrejseforbud for 146 lande, herunder Danmark. Japanske statsborgere er dog undtagede fra disse restriktioner. Det betyder i praksis at turister og forretningsrejsende ikke har mulighed for at indrejse i Japan lige nu.Indrejserestriktionerne betyder ogs\u00e5 at flyruter fra Europa til Japan er nedjusteret markant, pga. manglende eftersp\u00f8rgsel. Du kan godt finde rejser til Japan, f.eks. med SAS et par m\u00e5neder ud i fremtiden, men sandsynligheden for at rejsen aflyses vil jeg vurdere er h\u00f8j.Dispensationsmuligheder for indrejse i JapanDet er muligt at ans\u00f8ge om dispensation for de nuv\u00e6rende indrejserestriktioner, f.eks. af humanit\u00e6re \u00e5rsager, deltagelse i begravelse eller medicinsk behandling som skal udf\u00f8res i Japan. Der er dog ingen garanti for at dispensationen gives.En anden mulighedHvis du ikke bor i en af de 146 lande som ikke kan indrejse i Japan, betyder det at du godt kan rejse til Japan, selv hvis du er dansk statsborger. Jeg kan ikke fort\u00e6lle hvilke lande det er, men du kan se de bandlyste lande p\u00e5 hjemmesiden for det japanske udenrigsministerium.Herudover vil jeg anbefale at du holder \u00f8je med udenrigsministeriets rejsevejledning til Japan. I skrivende stund frar\u00e5der de alle ikke-n\u00f8dvendige rejser til Japan, bl.a. pga. indrejserestriktionerne som Japan har indf\u00f8rt."
    ],
    [
        "De japanske rejsekort",
        "Japan er kendt for at have et fantastisk transportsystem. Og som en der har oplevet det p\u00e5 f\u00f8rste h\u00e5nd m\u00e5 jeg sige at jeg er helt enig. Det er uovertruffent og fungerer perfekt, selv med vores relativt h\u00f8je standard her i Danmark (hvert fald i Hovedstadsomr\u00e5det). Jeg savner tit det japanske transportsystem og infrastruktur, hvor tingene altid kommer til tiden, det er super let at komme rundt og alle f\u00f8lger de uskrevne regler. En af de ting der g\u00f8r Japans transportsystem s\u00e6rlig godt er deres udgave af rejsekortet.Det japanske rejsekortI Japan benytter de et form for rejsekort der p\u00e5 sin vis minder om det vi har i Danmark. Det er et plastikkort som scannes undervejs i ens rejse, s\u00e5 man slipper for at k\u00f8be fysiske billetter (som dog er muligt). Der er flere \u00e5rsager til det fungerer fantastisk.Kan tr\u00e6kkes i en automatI mods\u00e6tning til det danske rejsekort beh\u00f8ver man i Japan ikke at bestille det japanske rejsekort p\u00e5 forh\u00e5nd. Du kan blot tr\u00e6kke det i en automat, samme sted som man k\u00f8ber almindelige billetter. Det gjorde vi da vi ankom til Japan, s\u00e5 vi allerede fra start havde denne betalingsmulighed og let kunne komme rundt uden at bekymre os om zoner, priser og billetter.Foto: JR EastFoto: JR EastFoto: JR EastKortet toppes op p\u00e5 stationerneN\u00e5r du er ved at l\u00f8be t\u00f8r for penge p\u00e5 kortet kan det let toppes op i billetautomaterne p\u00e5 togstationerne. Du inds\u00e6tter kortet i automaten og v\u00e6lger p\u00e5 sk\u00e6rmen at toppe det op, og kan herefter s\u00e6tte de penge p\u00e5 du \u00f8nsker. Dette er en god mulighed for at komme af med alle de sm\u00e5penge du har f\u00e5et tilbage fra dine kontantk\u00f8b (i Japan tager de ikke imod drikkepenge, da det anses som uh\u00f8fligt, s\u00e5 man ender nemt med at have mange sm\u00e5penge i lommen).Foto: JR EastTjek saldoen ved at scanne med din telefonKortet kan med mange nyere smartphones scannes via telefonens NFC-funktion, hvorved du kan tjekke saldoen. Det kan du faktisk ogs\u00e5 med det danske rejsekort, men det er liges\u00e5 smart med det japanske.Du kan ikke glemme at tjekke ind og udI mods\u00e6tning til det danske transportsystem, hvor det n\u00e6rmest er lettere at glemme udtjekning end at huske det, s\u00e5 er det helt omvendt i Japan. Der er hele deres system indrettet, s\u00e5 du ikke kan komme ned til dit tog uden f\u00f8rst at have scannet dit kort eller billet. Det samme g\u00e6lder n\u00e5r du skal ud af stationen. S\u00e5 i Japan glemmer du hverken af tjekke ind eller ud.Foto: JR EastFoto: JR EastKortet beregner din rejses pris for digLigesom det danske rejsekort beregner kortet din rejses pris for dig helt automatisk. P\u00e5 den m\u00e5de ved du at du altid betaler den korrekte pris, p\u00e5 trods af at Japans infrastruktur er delt op af rigtig mange individuelle firmaer, zoner og prisstrukturer.Kan bruges til andet end transportMan kan bruge sit rejsekort til at betale andre ting end blot transport. Det kan eksempelvis bruges i konbinis (butikker som 7/11, Family Mart og Lawson), i sodavandsautomater, taxaer, supermarkeder, nogle spillehaller, nogle restauranter og caf\u00e9er og mere til.Automater i Japan fyldt med kolde og varme drikkevarer. Her kan du ogs\u00e5 bruge dit japanske rejsekort.Du f\u00e5r saldoen udbetalt n\u00e5r du ikke skal bruge kortet mereN\u00e5r du er helt f\u00e6rdig med at bruge kortet, f.eks. n\u00e5r din rejse i Japan er ved at v\u00e6re f\u00e6rdig, kan du indlevere kortet i en automat ala den du trak kortet i i f\u00f8rste omgang, og s\u00e5 f\u00e5 udbetalt resten af saldoen. P\u00e5 den m\u00e5de g\u00e5r ingen penge til spilde. Du kan selvf\u00f8lgelig ogs\u00e5 beholde kortet hvis du vil gemme det til dit n\u00e6ste Japan-eventyr.Typer af rejsekortJapan har flere forskellige rejsekort. Det er reelt set ikke forskellige typer, men forskellige brands. Du b\u00f8r v\u00e6re opm\u00e6rksom p\u00e5 hvilket brand du har, da hvert kort kun fungerer i et bestemt omr\u00e5de. S\u00e5 planl\u00e6gger du at rejse p\u00e5 tv\u00e6rs af landet, kan du ikke bruge det samme kort alle steder.Foto: JR East.P\u00e5 tv\u00e6rs af Japan findes en r\u00e6kke forskellige m\u00e6rker af disse rejsekort. Som du kan se p\u00e5 kortet virker hvert kort kun i nogle regioner. I Tokyo er der Suica og Pasmo der benyttes.Hvordan bruges Suica og Pasmo kort?\nSuica og Pasmo er de rejsekort der benyttes i Tokyo-omr\u00e5det. JR East har en god video om hvordan de bruges."
    ],
    [
        "Shopping i Shinjuku",
        "Ingen storbyferie er komplet uden shopping. Jeg er faktisk ikke den store shopaholic selv, jeg k\u00f8ber sj\u00e6ldent t\u00f8j og bruger nok mere mine penge p\u00e5 forn\u00f8jelser, restaurantbes\u00f8g, gadgets og naturligvis rejser (n\u00e5r det endelig sker). P\u00e5 vores tur til Japan, havde jeg dog allerede inden afrejse sat mig for at jeg ville shoppe t\u00f8j. N\u00e6rmere bestemt sko.Shinjuku er Tokyos shopping-mekkaTokyo er en storby med mange sp\u00e6ndende omr\u00e5der og ogs\u00e5 mange gode shopping-omr\u00e5der. Der er vitterligt noget for enhver smag og ethvert budget. Om man er til spirituelle souvenirs fra templer s\u00e5som Senso-ji i Asakusa, elektronik, manga og gadgets i Akihabara eller t\u00f8j som jeg her var p\u00e5 udkig efter, s\u00e5 finder du det hele i denne magiske by.Shinjuku omtales af mange som det bedste sted at shoppe, og jeg tror de har ret. For Shinjuku har vitterligt noget for alle og i alle prisklasser, hvorimod nogle af de lidt mere fine og dyre steder som Ginza hovedsageligt fokuserer p\u00e5 de dyreste m\u00e6rkevarer. Shinjuku er et stort omr\u00e5de der har meget at byde p\u00e5, s\u00e5 det kan muligvis f\u00f8les lidt uoverskueligt. Men medmindre du g\u00e5r efter noget bestemt vil jeg bare opfordre dig til at udforske omr\u00e5det uden en plan. Hvis du rent faktisk leder efter noget bestemt, s\u00e5som jeg gjorde, er det let at hive Google Maps frem p\u00e5 telefonen og f\u00e5 en rutevejledning.Onitsuka Tiger skoDe sko jeg ville k\u00f8be er fra det japanske m\u00e6rke Onitsuka Tiger. Det er et brand der har lagt mit hjerte n\u00e6r lige siden jeg s\u00e5 deres design f\u00f8rste gang i filmen Kill Bill, hvor Uma Thurman har de gule og sorte Onitsuka Tiger sko p\u00e5 sammen med sin dragt i samme farver. Selve designet synes jeg har noget kant over sig og faktisk har jeg mere eller mindre aldrig g\u00e5et i andet de sidste 15-16 \u00e5r. Mange af mine venner og bekendte synes det er underligt, men det m\u00e5 de selv om. Jeg synes disse sko er fede og is\u00e6r deres Mexico 66 model som er deres mest popul\u00e6re. Den model blev opfundet i forbindelse med OL i 1966 som netop blev afholdt i Mexico. Det var den sko som de japanske l\u00f8bere brugte. Den har en tynd s\u00e5l med bestemt m\u00f8nster der g\u00f8r den b\u00e5de let og pr\u00e6cis i dens bev\u00e6gelser \u2013 det bilder jeg hvert fald mig selv ind. Skoen findes i et utal af farver, men jeg holder mig som regel altid til den klassiske i hvid, bl\u00e5 og r\u00f8d.Grunden til jeg bare m\u00e5tte k\u00f8be disse sko i Japan, skyldes b\u00e5de at det gav god mening at f\u00e5 noget jeg holder s\u00e5 meget af med hjem fra Japan, men ogs\u00e5 fordi det b\u00e5de er billigere i Japan end i Danmark (ca. halv pris!) og fordi der ikke findes en Onitsuka Tiger butik i Danmark. Den n\u00e6rmeste er i Berlin, og der kommer jeg ikke s\u00e5 tit.Da vi fandt frem til butikken Onitsuka Tiger Shinjuku South, var det en god oplevelse fra f\u00f8rste sekund. Selve butikken er flot, lys og inspirerende, men det der virkelig rev benene v\u00e6k under mig var at medarbejderne betragtede mine sko med det samme og oprigtigt var interesserede i min relation til skoene. De spurgte ind til hvor jeg havde k\u00f8bt dem og om man overhovedet kunne k\u00f8be dem i mit land (ja, online \u2013 men i et ret begr\u00e6nset udvalg) og takkede mig s\u00e5gar for at v\u00e6re kunde. Jeg ved ikke med dig, men det er ikke en oplevelse jeg har haft i danske skobutikker.Jeg gik straks over til den klassiske Mexico 66 sko i hvid, bl\u00e5 og r\u00f8de farver. Jeg skal jo n\u00f8digt g\u00e5 ud af min komfortzone. Men ud af \u00f8jenkrogen spotter jeg samme model \u2013 men i guld! Jeg vidste med det samme at jeg bare m\u00e5tte eje den ogs\u00e5, og spurgte derfor straks den ene medarbejder om m\u00e6nd kan g\u00e5 i den. Svaret var heldigvis at alle deres sko er unisex, s\u00e5 jeg kvitterede med at jeg ogs\u00e5 skulle have den model. Lettere forbavset svarede han \u201cvirkelig?!\u201d \u2013 m\u00e5ske mere fordi selve bes\u00f8get ikke engang havde varet et minut og jeg allerede havde udpeget 2 par sko, eller ogs\u00e5 fordi jeg ikke ligner typen der g\u00e5r i guld sko. Hvem ved..Jeg gik lykkeligt derfra og hele to par sko og en fed shopping-oplevelse rigere. Der gik dog noget tid inden jeg fik taget skoene i brug. Guld-skoene bruges til nyt\u00e5r og begivenheder hvor t\u00f8jet fortjener lidt ekstra kant og de almindelige sko i hvid, bl\u00e5 og r\u00f8de farver har jeg faktisk f\u00f8rst taget i brug her 18 m\u00e5neder efter de blev k\u00f8bt. Det skyldes at jeg er typen der g\u00e5r i mine sko til de er slidt op, s\u00e5 der g\u00e5r let en r\u00e6kke \u00e5r inden det er tid til at skifte dem ud. Men nu blev det deres tid og jeg kan mindes tilbage til Japan med et smil hver gang jeg kigger p\u00e5 dem.AdresseJapan, \u3012160-0022 Tokyo, Shinjuku City, Shinjuku, 4 Chome\u22121\u2212\uff14 \u7b2c3 \u30b9\u30ab\u30a4\u30d3\u30ebOnitsuka Tiger butikken i Shinjuku SouthShinjuku er et virvar af farver og indtryk. Jeg elsker det!Selv Flying Tiger ligger her. Bem\u00e6rk den danske tekst p\u00e5 vinduet.Kvindemoden i Shinjuku"
    ],
    [
        "Se smukke efter\u00e5rsfarver i hele Japan",
        "Jeg har n\u00e6vnt det flere gange allerede, men min absolutte yndlingss\u00e6son i Japan (og generelt) er ikke for\u00e5ret, men derimod efter\u00e5ret. For efter\u00e5ret i Japan byder p\u00e5 mildt vejr og utroligt smukke efter\u00e5rsfarver. Det helt store sp\u00f8rgsm\u00e5l n\u00e5r man st\u00e5r overfor en Japan-rejse i efter\u00e5ret er dog hvor man kan opleve dette gudesmukke naturf\u00e6nomen. Selvom Japan ikke er det st\u00f8rste land, er klimaet meget alsidigt i nord, \u00f8st og sydvest. Da jeg var der i efter\u00e5ret 2018 var klimaet som vinter i nord, efter\u00e5r i \u00f8st og hed sommer i sydvest. Det i sig selv var ret fascinerende, men g\u00e5r du som jeg efter at se de smukke efter\u00e5rsblade i Japan, kan du med fordel f\u00f8lge de officielle forecasts fra Japan Meteorological Corporation. Ligesom ved kirseb\u00e6rtr\u00e6s\u00e6sonen tilpasses denne forecast til hvert \u00e5r.R\u00f8de efter\u00e5rsfarverOversigt over r\u00f8de efter\u00e5rsfarver i JapanGule efter\u00e5rsfarverOversigt over gule efter\u00e5rsfarver i JapanSelvom disse to forecast oversigter fokuserer p\u00e5 henholdsvist r\u00f8de og gule efter\u00e5rsfarver, s\u00e5 kan du snildt forvente er v\u00e6ld af farver. Ogs\u00e5 gr\u00f8nne, orange, brune og mere til i alle mulige nuancer.Jeg vil anbefale dig at g\u00e5 i parker eller finde andre former for naturomr\u00e5der. Mange steder fejres s\u00e6sonen p\u00e5 forskellig vis, eksempelvis med flot belysning i aftentimerne."
    ],
    [
        "Japans smukke efter\u00e5rsfarver",
        "Efter\u00e5ret er min absolutte yndlingss\u00e6son. Det er ikke alle der forst\u00e5r det, men jeg s\u00e6tter pris p\u00e5 det k\u00f8ligere vejr, den delvist melankolske stemning, at mange ting begynder at g\u00e5 langsommere, at nydelsen ved at drikke varm kaffe eller the bliver st\u00f8rre, og ikke mindst de smukke farver vi ser i naturen. I Danmark er vi ogs\u00e5 beriget af meget flot efter\u00e5rsnatur, men Japan har en helt s\u00e6rlig plads i mit hjerte \u2013 ogs\u00e5 n\u00e5r det kommer til efter\u00e5rsfarverne. Jeg har gravet nogle af mine yndlingsbilleder frem.HakoneHakoneHakone. Foto: Kai HakoneMarunouchi, Tokyo  View this post on InstagramA post shared by Japan Majestic (@japan_majestic) on Jun 24, 2019 at 3:03am PDT    View this post on InstagramA post shared by triptaro / local Japan guide (@triptaro_japan_shikoku) on Sep 21, 2019 at 9:48pm PDT    View this post on InstagramA post shared by \ud83c\udf00Giappone 100% Japan \ud83c\udf00 (@giapponizzati) on Jan 7, 2019 at 4:46am PST    View this post on InstagramA post shared by Machiya Hotel in Kyoto (@kyoto_machiyas) on Sep 8, 2019 at 7:40am PDT    View this post on InstagramA post shared by Japanko Official (@japanko_official) on Dec 12, 2018 at 10:01pm PST    View this post on InstagramA post shared by Simons Japan \u30b5\u30a4\u30e2\u30f3\u306e\u65e5\u672c (@simonsjapan) on Sep 17, 2019 at 11:04pm PDT    View this post on InstagramA post shared by Zachary Lai Photography (@zachagraphy) on Jul 12, 2019 at 6:45pm PDT"
    ],
    [
        "Japan: sev\u00e6rdigheder, oplevelser og tips",
        "G\u00e6steindl\u00e6g fra @yassa_mJeg har altid v\u00e6ret fascineret af japansk kultur: siden jeg var 8 \u00e5r gammel har jeg elsket anime og manga; alt fra de farverige karakterer med store, udtryksfulde \u00f8jne, samt de sjove introer i anime-openings. Jeg har elsket de s\u00f8de animationsserier s\u00e5 meget, at jeg begyndte at tegne manga, og den dag i dag tegner jeg stadig og har blandt andet ogs\u00e5 undervist og holdt et par workshops i at tegne manga.Jeg har altid vidst, at jeg gerne ville opleve det land, hvor manga- og animekulturen stammede fra. I 2016 tog jeg, sammen med min bedste veninde, beslutningen om endelig at bestille vores store dr\u00f8mmerejse til Japan. Vi havde i en del \u00e5r sparet sammen, og med en afsluttet uddannelse, samt fuldtidsstilling p\u00e5 plads, f\u00f8lte jeg, at tiden var inde.Om turen: bestilling og ruteVi bestilte vores rejse igennem Japanspecialisten et halvt \u00e5r inden vi skulle afsted, og vi har v\u00e6ret meget tilfredse med vores oplevelse. Vi bestilte \u201dDen store rundrejse\u201d p\u00e5 17 dage \u2013 det meste af turen var p\u00e5 egen h\u00e5nd, men alt det praktiske (fly, transport imellem de forskellige byer, hoteller, shinkansen samt udflugter) blev arrangeret af Japanspecialisten. Derudover \u00e6ndrede vi pakken en smule, da der var et par ting, som vi ville opleve mere af (f.eks. en ekstra overnatning p\u00e5 et ryokan).Vores tur s\u00e5 s\u00e5ledes ud, i kronologisk r\u00e6kkef\u00f8lge:Tokyo -> Izukogen -> Takayama -> Kanazawa -> Hiroshima -> Kyoto.Jeg havde p\u00e5 forh\u00e5nd (som i mange \u00e5r forinden) lavet en liste over ting, som jeg ville se, opleve samt pr\u00f8ve, og det m\u00e5 siges, at jeg fik hele pakken. Her er et udpluk af ting, som vi fik set og pr\u00f8vet: Farvestr\u00e5lende Harajuku hvor man kan finde Kawaii Monster Cafe og Takeshita dori, n\u00f8rdede Akihabara hvor man kan finde alle de manga- og anime figurer, som man har dr\u00f8mt om, fiskemarkedet Nishiki og Tsukiji med l\u00e6kkert streetfood, Ghibli museet, overnatninger p\u00e5 et traditionelt ryokan med privat onsen og traditionelt japansk mad, opleve Higashiyama (geisha) distriktet i Kyoto samt se et geisha show, opleve Ninja Distriktet i Kanazawa og en masse andet. Jeg vil pr\u00f8ve at n\u00e6vne nogle af de oplevelser, som gjorde st\u00f8rst indtryk p\u00e5 mig (det er dog sv\u00e6rt at holde det hele s\u00e5 kortfattet, for turen, samt alle dertilh\u00f8rende oplevelser og sev\u00e6rdigheder, har gjort stort indtryk p\u00e5 mig).Sev\u00e6rdigheder og anbefalingerTokyoJeg har altid vidst, at jeg skulle opleve alle de \u201dturistede\u201d attraktioner i Tokyo \u2013 nu havde jeg jo ventet i n\u00e6sten 20 \u00e5r!Vi startede med at have 5 meget hektiske dage i Tokyo: jeg kunne ikke lade v\u00e6re med at fylde alle dage med alle de sev\u00e6rdigheder, vi skulle se, og de steder, vi skulle opleve, og det mad, vi skulle pr\u00f8ve.Vi boede meget centralt i Tokyo; i Shinkuju omr\u00e5det lige ved siden af stationen, hvor det var nemt at tilg\u00e5 tog, metro og busser. Jeg vil ikke mene, at det er et must at bo centralt \u2013 generelt fungerer transport meget godt i Japan \u2013 selv hvis du bor langt udenfor centrum, vil du nemt kunne tilg\u00e5 de centrale stationer nemt og effektivt.Jeg vil helt sikkert anbefale, at man enten bestiller enten et Suica eller Pasmo kort s\u00e5 snart man er landet i Japan: de fungerer som rejsekort med et \u201dpay as you go\u201d funktion: man k\u00f8ber kortet for ca. 500 yen, og fylder det op og bruger det til at tjekke ind- og ud af stationer. Det er forholdsvis billigt at rejse rundt mellem stationerne.N\u00f8rdeparadisetEftersom jeg er en \u00e6gte otaku, skulle jeg selvf\u00f8lgelig i Pokemon Mega Center, som ligger ved Ikebukuro Station. D\u00e9r ligger Japans st\u00f8rste pokemonbutik, og her finder man meget pokemon-merch (alt fra bamser, t\u00f8j, stationery, spil etc.).Ca. 100 meter fra Pokemon Centret ligger J-world: er man \u00e6gte otaku, s\u00e5 skal man opleve One Piece og Dragonball \u201dforlystelsesparket\u201d. Her kan man se Son Goku som \u201dcharger\u201d, Luffy og hans crew og meget mere. I forl\u00e6ngelse af den n\u00f8rdede del kan jeg helt klart anbefale Akihabara: her er der mange butikker, som s\u00e6lger figurer, spil og manga til alle slags otakuer. Mange butikker s\u00e6lger second-hand figurer, og man kan finde mange figurer til en god pris.Vi kunne selvf\u00f8lgelig ikke v\u00e6re i Tokyo uden at bes\u00f8ge Harajuku: her er der meget tralvt i den smalle Takeshita street, hvor den ber\u00f8mte, lille gade er placeret med de farvestr\u00e5lende butikker der blandt andet s\u00e6lger Gyaru t\u00f8j og l\u00e6kre vafler. Skal man opleve japansk sk\u00f8rhed, kan jeg anbefale Kawaii Monster caf\u00e9, som s\u00e6lger sk\u00f8re, og l\u00e6kre, retter, anrettet p\u00e5 en \u201dkawaii\u201d m\u00e5de. Derudover k\u00f8rer der shows p\u00e5 cafeen med sk\u00f8r musik og vild dans.HarajukuIzukogen og ryokanMan kan ikke undg\u00e5 at blive ramt af den japanske travlhed: Tokyo har omkring 9 million indbyggere, og der er generelt rigtig mange mennesker; specielt i myldretiden samt omr\u00e5der med sev\u00e6rdigheder. Derfor valgte vi at tage p\u00e5 et 2 dages ophold p\u00e5 et traditionelt ryokan midt i et skovomr\u00e5de i Shizuoka pr\u00e6fekturet; Izukogen.Izukogen ligger ca. 2 timer fra Tokyo, og her n\u00f8d vi 2 dejlige, stille og rolige dage p\u00e5 ryokan \u201dHanafubuki\u201d, som havde adgang til privat, udend\u00f8rs onsen. Vandet i onsen var ekstremt varmt, men har ogs\u00e5 en meget beroligende effekt p\u00e5 kroppen. Hver morgen, eftermiddag og aften dyppede vi i onsen og n\u00f8d udsigten til skoven. Jeg vil helt klart anbefale, at man afpr\u00f8ver et ryokan. Her f\u00e5r man ogs\u00e5 lov til at g\u00e5 med yukata, opleve autentisk, japansk mad, samt opleve den dejlige natur.TakayamaEfter Izukogen gik turen til Takayama \u2013 og her er der ogs\u00e5 en del sev\u00e6rdigheder: Miyagawa morgenmarkedet pulserer af liv og er placeret t\u00e6t p\u00e5 en super flot flod. Her kan man k\u00f8be lokale varer og souvenirs samt l\u00e6kkert mad.Ikke s\u00e5 langt fra morgenmarkedet ligger \u201dOld Town\u201d som er et historisk kvarter med flotte, gamle bygninger, hyggelige butikker og restauranter der tilbyder l\u00e6kkert mad (ja, fik jeg n\u00e6vnt vi spiste MEGET p\u00e5 denne tur? No regrets!).Noget af det, som gjorde st\u00f8rst indtryk p\u00e5 mig i Takayama var Sakurayama Hachiman-gu Shrine: et super flot tempel, som er placeret op af en masse trapper. Her er der b\u00e5de flot udsigt og flot tempel at se og udforske. Efter templet tog vi p\u00e5 Takayama Yatai Kaikan Floats Exhibition Hall: her kan man se de \u201dfloats\u201d, som bliver brugt til festivaller. De er flotte, farverige og enorme!KyotoKyoto gjorde st\u00f8rst indtryk p\u00e5 mig: selvom Kyoto p\u00e5 mange m\u00e5der minder om Tokyo, med det travle, pulserende liv, s\u00e5 er der ogs\u00e5 noget meget afslappende ved byen. Kyoto har v\u00e6ret Japans hovedstad indtil 1868, og har blandt andet 1600 buddhistiske templer og 400 shinto-helligdomme. Man kan sige, at Kyoto er delt op i den klassiske, \u201dgamle\u201d Japan, og et mere moderne japan. Jeg elskede begge dele!Vi bes\u00f8gte blandet andet guldpavillionen, Nijo Castle, Todaiji templet med verdens st\u00f8rste buddha statue, s\u00e5 et Geisha show i Gion-kvarteret, Arashiyama bambusskov, og tog en tur til Nara for at bes\u00f8ge de s\u00f8de, bukkende hjorte.Hvis jeg skulle n\u00e6vne, hvad der gjorde allerst\u00f8rst indtryk p\u00e5 mig under hele Japan-turen, s\u00e5 er det helt klart Todaiji templet \u2013 og det skal jeg i hvertfald genbes\u00f8ge igen. Templet er omgivet af over 1000 lanterne, som bliver t\u00e6ndt n\u00e5r solen g\u00e5r ned (i nogle perioder). Selve stien op til templet er s\u00e5 flot, afslappende og smukt, at jeg ikke kan vente med at genbes\u00f8ge omr\u00e5det igen. Det har et Ghibli-agtigt vibe med den smukke natur (og de s\u00f8de hjorte, som gemmer sig bag lanterne og nogle gange dukker op) og det flotte, store tempel man finder n\u00e5r an er g\u00e5et forbi de mange lanterne.KyotoPraktisk tips til JapanHer kommer et par tips og tricks til dig, som overvejer at bes\u00f8ge Japan.Pocket wifi:Inden vores tur, ca. en m\u00e5ned inden vi skulle afsted, bestilte vi et pocket wifi med ubegr\u00e6nset data. Hvis nogen sp\u00f8rger hvilket must-have jeg vil anbefale til selve turen, ville jeg ikke t\u00f8ve et sekund med at n\u00e6vne pocket wifi! Det har v\u00e6ret en life-saver! Specielt n\u00e5r man sad i flere timer i shinkansen imellem de forskellige destinationer, eller n\u00e5r man skulle finde rundt i byen. De fleste cafeer har godtnok gratis wifi, men oftes var vi p\u00e5 tur, og her er det dejligt med internetadgang.Vi havde en god oplevelse med https://www.econnectjapan.com/N\u00e5r man bestiller, angiver man, hvilket hotel (eller lufthavn), man ankommer i \u2013 s\u00e5 vil se s\u00f8rge for, at receptionen modtager pakken med pocket-wifi, og de vil aflevere det, s\u00e5 snart du kontakter dem.Veganer- eller vegetarkortEr du vegetar eller veganer? S\u00e5 kan du printe disse kort ud og vise til tjenerne p\u00e5 restauranten, inden du bestiller mad:Tips til gastronomiske oplevelserJeg vil helt klart anbefale, at man afpr\u00f8ver noget japansk streetfood. I Tokyo er der Tsujiki market, eller ogs\u00e5 kaldet fiskemarkedet, hvor man kan pr\u00f8ve et v\u00e6ld af forskellig fisk, skalddyr, men ogs\u00e5 stort udvalg af andet l\u00e6kkert (feks mochi eller is med matcha). I Kyoto er der Tsukiji Market, som ogs\u00e5 tilbyder et stort udvalg af forskelligt streetfood, hvor man kan f\u00e5 sm\u00e5, l\u00e6kre bidder af japansk mad.ShinkansenDa vi skulle se en del forskellige byer rundt omkring i Japan, kunne vi ikke undg\u00e5 at skulle med shinkansen. Det er en smule dyrt at bestille shinkansen billetter \u2013 det koster knap 2.000 kr. pr person for en uge \u2013 man skal fremvise pas, for at f\u00e5 en gyldig shinkansen-billet (man kan f\u00f8rst f\u00e5 stemplet biletterne i Japan \u2013 derefter kan de bruges i de antal dage eller uger, som man har bestilt). Men s\u00e5 kan man ogs\u00e5 k\u00f8re med toget, s\u00e5 meget man vil. Det gik p\u00e6nt st\u00e6rkt med shinkansen, og til forskel, s\u00e5 tager det ca. 140 minutter med shinkansen fra Tokyo til Kyoto, hvorimod det tager ca. 4 timer med almindeligt tog. Jeg vil helt klart anbefale shinkansen, hvis man vil opleve byer udenfor Tokyo.\u00a0Afslutningsvis vil jeg n\u00e6vne, at jeg selvf\u00f8lgelig er ved at planl\u00e6gge Japan-tur nummer 2 \u2013 og jeg gl\u00e6der mig enormt meget til b\u00e5de at genopleve nogle ting (skal selvf\u00f8lgelig tilbage til Kyoto!) samt udforske andre japanske byer (blandt andet Osaka, Miyajima og Ise-Shima).Shinkansen"
    ],
    [
        "Japans uskrevne regler for brug af offentlig transport",
        "Mange ved eller har h\u00f8rt at Japans offentlige transport er fantastisk. Det fungerer bare, kommer aldrig for sent og g\u00f8r det meget let at komme rundt. I Danmark har vi ogs\u00e5 god offentlig transport (selvom det er meget dyrt), men Japan er langt foran os alligevel. Dog er der en r\u00e6kke uskrevne som er vigtige at f\u00f8lge, n\u00e5r man som turist i Japan begiver sig ud i den offentlige transport. Jeg guider dig igennem dem her.Tal ikke i telefonDet er yderst uh\u00f8fligt at tale i telefon i offentlig transport. S\u00e5fremt du har behov for at tale i telefon b\u00f8r du st\u00e5 af p\u00e5 en station. Jeg kender ikke den eksakte \u00e5rsag til reglen, men med Japans store befolkning, is\u00e6r i de st\u00f8rre byer, kan man kun forestille sig hvilken larm det ville v\u00e6re hvis alle talte i telefon mens de k\u00f8rte i metroen, bussen eller toget.S\u00e6t din telefon p\u00e5 lydl\u00f8sDenne regel h\u00e6nger sammen med den f\u00f8rste. For at undg\u00e5 at alt bimler og bamler i den offentlige transport, skal du s\u00e6tte din telefon p\u00e5 lydl\u00f8s. Det g\u00e6lder uanset om du f\u00e5r indg\u00e5ende opkald, sms\u2019er eller spiller spil. Ingen \u00f8nsker at h\u00f8re p\u00e5 andres st\u00f8j.Stil dig i k\u00f8Is\u00e6r p\u00e5 togstationerne er kutymen, at man stiller sig i k\u00f8 der hvor d\u00f8rene vil g\u00e5 op. Ingen springer k\u00f8en over og alle venter p\u00e5 det bliver deres tur til at g\u00e5 ind. S\u00e5fremt toget er fyldt, m\u00e5 man vente p\u00e5 at det n\u00e6ste tog kommer og netop i denne situation er k\u00f8-systemet en ekstra fordel. K\u00f8-systemet g\u00f8r ogs\u00e5 at folk der skal ud af toget nemt kan komme ud, noget som tit er et problem her i Danmark, hvor folk maser sig ind og ikke lader folk komme ud. Det er desuden ulovligt at springe k\u00f8en over i Japan, ikke kun i den offentlige transport, men alle steder.Spis ikkeDet er uh\u00f8rt at spise i den offentlige transport i Japan. Undtagelsen til denne regel er p\u00e5 toge mellem byerne, s\u00e5som magnettoget shinkansen. Her er det helt okay at medbringe mad og drikke. P\u00e5 disse toge har du ogs\u00e5 et bord til form\u00e5let og nogle gange har du mulighed for at k\u00f8be det direkte p\u00e5 toget. At medbringe drikkevarer i den almindelige offentlige transport er ok, men kutymen er at kun drikke i moderation.Tal ikke for h\u00f8jtLigesom reglerne for brug af telefoner i den offentlige transport, er det en vigtig uskreven regel, at man ikke taler for h\u00f8jt i metroen, bussen eller toget. Det er igen for at vise hensyn til ens medpassagerer. Det er et ekstra plus, hvis du minimerer hvor meget du taler.Hold din rygs\u00e6k t\u00e6t ind til kroppenHvis man rejser med en rygs\u00e6k er det kutymen, at have den h\u00e6ngende p\u00e5 den ene skulder og holde den t\u00e6t ind til kroppen under hele turen. Dette er igen for at vise hensyn til andre og undg\u00e5 at man banker den op i andre. Noget som jeg ligeledes synes danskere kan l\u00e6re noget af \u2013 jeg har ikke tal p\u00e5 hvor mange gange jeg er blevet ramt i hovedet af en rygs\u00e6k i en bus, fra passagerer der ikke ser udover deres egne n\u00e6ser.Sid ikke med benene over korsHvis der er mange mennesker med toget eller andet transportmiddel, ses det som meget uh\u00f8fligt hvis du sidder med benene over kors. Noget der ellers virker naturligt for mange. Men denne m\u00e5de at sidde p\u00e5 optager ekstra plads og det er alts\u00e5 uh\u00f8fligt, hvis der er mange mennesker med der har sv\u00e6rt ved at v\u00e6re der. Det samme g\u00e6lder andre siddem\u00e5der der optager meget plads, s\u00e5som at sidde med spredte ben, hvilket ogs\u00e5 tit diskuteres her i Norden.Rulletrappen fungerer omvendtI Japan fungerer rulletrappen omvendt. Det skal forst\u00e5es p\u00e5 den m\u00e5de, at i stedet for at st\u00e5 til h\u00f8jre og g\u00e5 til venstre, s\u00e5 er det omvendt. Der findes dog enkelte byer hvor det er p\u00e5 samme m\u00e5de som i Danmark, eksempelvis Osaka. Det er dog ikke s\u00e5 kompliceret, eftersom det letteste bare er at g\u00f8re det samme som de lokale.Giv dit s\u00e6de til dem der har mere brug for detLigesom i Danmark g\u00e5r japanerne op i, at s\u00e6derne h\u00f8rer til de der har mest brug for dem. Det kan v\u00e6re \u00e6ldre mennesker, folk med sm\u00e5 b\u00f8rn eller lignende. Det er ikke altid at det overholdes, men det er bedst at g\u00f8re det. Det er dog ikke velset at sp\u00f8rge folk direkte om deres s\u00e6de, da det udskammer dem offentligt. S\u00e5 det er alts\u00e5 bedre, at vise at man har mere behov for det \u2013 s\u00e5 plejer japanerne at give deres s\u00e6de.F\u00f8lg instrukserne over h\u00f8jtalerenDet er vigtigt at f\u00f8lge instrukserne over h\u00f8jtaleren. P\u00e5 den m\u00e5de sikrer man at trafikken k\u00f8rer up\u00e5klageligt, hvilket er vigtigt for at opretholde et s\u00e5 godt transportsystem uden forsinkelser. Jeg har mest erfaring med Tokyo, men her n\u00e6vnes mange af tingene ogs\u00e5 p\u00e5 engelsk, hvilket g\u00f8r at de fleste kan v\u00e6re med. Information om n\u00e6ste stop p\u00e5 ruten n\u00e6vnes desuden b\u00e5de p\u00e5 japansk, koreansk og engelsk.Hvis du rejser med b\u00f8rnB\u00f8rn kan v\u00e6re sv\u00e6re at styre og i Danmark har mange en yderst fri tilgang til deres b\u00f8rn, hvor de f\u00e5r lov til alt. Det holder dog ikke i Japan. Alle reglerne g\u00e6lder ogs\u00e5 for b\u00f8rn, alt lige fra at ikke v\u00e6re til gene for andre, til at v\u00e6re stille eller kun optage siddepladser hvis de har mere behov for det end de andre passagerer. Det burde ikke v\u00e6re n\u00f8dvendigt at n\u00e6vne, men det er naturligvis ikke tilladt for b\u00f8rn (eller voksne) at have sko oppe p\u00e5 s\u00e6derne. Kan de ikke styre det, m\u00e5 du tage deres sko af. Det kan desuden anbefales at undg\u00e5 den offentlige transport i Japan i myldretiden, hvis du rejser med b\u00f8rn, da der er alt for proppet. Myldretiden er 7:00-9:30 i hverdagene."
    ],
    [
        "10 gratis oplevelser i Tokyo",
        "N\u00e5r man er p\u00e5 ferie er oplevelser ofte en af de helt store udgiftsposter. Man vil gerne opleve en masse sp\u00e6ndende ting og f\u00e5 nye indtryk, hvilket koster p\u00e5 pengepungen. Det samme g\u00e6lder i Tokyo. Der er mange ting du kan opleve og se, som koster penge. Men der er ogs\u00e5 mange ting som ikke koster noget. Det vil jeg gennemg\u00e5 et par eksempler p\u00e5 her.Fantastisk udsigt fra Tokyo Metropolitan Government BuildingN\u00e5r man som turist i Tokyo gerne vil op i h\u00f8jden og f\u00e5 et flot udkig ud over verdens st\u00f8rste by (Tokyo er verdens st\u00f8rste by), s\u00e5 plejer mange at tage til Tokyo Tower eller Skytree, der er to popul\u00e6re turistattraktioner. Disse koster penge at bes\u00f8ge. Men der er en tredje mulighed som slet ikke koster noget \u2013 denne hedder Tokyo Metropolitan Government Building, ogs\u00e5 omtalt Toch\u014d \u90fd\u5e81. Det er som navnet antyder er det en offentlig bygning. Men det er ogs\u00e5 muligt at komme op i deres observationsd\u00e6k, helt gratis. Da bygningen er en af de h\u00f8jeste i Tokyo, f\u00e5r du alts\u00e5 en rigtig god udsigt her. Bygningen ligger i Shinjuku-distriktet.God udsigt fra Tokyo Metropolitan Government BuildingOmoide YokochoEt af mine absolutte yndlingssteder i Tokyo er Omoide Yokocho \u601d\u3044\u51fa\u6a2a\u4e01, der ligeledes ligger i Shinjuku-distriktet. Omr\u00e5det best\u00e5r af en masse sm\u00e5 gyder i meget autentisk stil, som taget ud af en film. Folk kommer der for at spise og drikke, og selvom den del ikke er gratis, vil jeg anbefale dig et bes\u00f8g. Du kan l\u00e6se mere om Omoide Yokocho her.Omoide YokochoG\u00e5 tur i Yoyogi parkenYoyogi-parken er en af Tokyos store parker. Det er ogs\u00e5 her du finder Meiji Jingu-helligdommen som er meget popul\u00e6r blandt japanere og turister. Parken i sig selv er uden tvivl et bes\u00f8g v\u00e6rd, for her finder du virkelig smuk natur, flotte h\u00f8je toriis i \u00e6ldgammelt tr\u00e6, en masse sak\u00e9-t\u00f8nder og generelt bare fred og ro. Har du mod p\u00e5 at pr\u00f8ve et skovbad, er dette et ideelt sted til det. Parken ligger i Shibuya-distriktet.Yoyogi parkenMeiji Jingu-helligdommenSom n\u00e6vnt ovenfor ligger Meiji Jingu-helligdommen i Yoyogi-parken. Du har ikke v\u00e6ret i Tokyo, f\u00f8r du har bes\u00f8gt dette sted. G\u00e5turen ude fra Tokyos vitale byliv til det fredelige og hellige Meiji er fantastisk og f\u00f8les n\u00e6sten som en indre renselsesproces. Man kommer helt ned i gear. Du kan desuden v\u00e6re heldig at opleve et bryllup her, da det er et popul\u00e6rt sted for japanere at blive viet.Meiji-Jingu helligdommenSenso-ji templetI Asakusa finder du en anden popul\u00e6r helligdom, nemlig Senso-ji templet. P\u00e5 ruten op til templet kommer du forbi flere mad- og souvenirboder end du kan t\u00e6lle \u2013 et ideelt sted at k\u00f8be en gave eller to med hjem (det gjorde jeg selv). Ved selve templet kan du opleve de ritualer som japanerne g\u00e5r meget op i, samt bede en b\u00f8n eller k\u00f8be hellige amuletter. Selvom man nemt kan bruge nogle penge her, er adgangen hertil gratis.Senso-jiUdforske AkihabaraAkihabara er Tokyos mekka for teknologi, manga, anim\u00e9 og gaming. Det er som at tr\u00e6de ind i en anden verden, med gigantiske storcentre der har alt, h\u00f8jlydte gaming-centre hvor det er fascinerende bare at se de lokale g\u00e5 amok i deres yndlingsspil og ikke mindst alle de mange manga og anim\u00e9 butikker.Game center i Akihabara reflekteret i vinduerOplev Tokyos julelysHvis du er heldig at v\u00e6re i Tokyo op til juletiden, har du mulighed for at opleve Tokyos julebelysning. Japanerne g\u00e5r her, som i alt andet, ekstremt meget op i det og ingen detaljer er tilf\u00e6ldige. Det er et virkelig smukt syn som pryder b\u00e5de offentlige gader, parker og storcentre. I Japan kaldes det illumination, eller som de udtaler det irumineshion \u30a4\u30eb\u30df\u30cd\u30fc\u30b7\u30e7\u30f3\u00a0.Julelys i TokyoOplev kirseb\u00e6rtr\u00e6s\u00e6sonen i sin fulde pragtKirseb\u00e6rtr\u00e6s\u00e6sonen eller sakura, er en af Japans helt store \u00e5rligt h\u00f8jdepunkter. Kirseb\u00e6rtr\u00e6er blomster kun i 3-4 uger og tidspunktet for hvorn\u00e5r dette er afh\u00e6nger af klimaet. Sidste \u00e5r sprang blomsterne eksempelvis ud tidligere. B\u00e5de japanere og turister valfarter til omr\u00e5der med kirseb\u00e6rtr\u00e6er i denne periode og oplever hanami (direkte oversat: at se p\u00e5 blomster) og nyder at en ny s\u00e6son for alvor viser sig frem.Sakura s\u00e6sonAdvertising Museum TokyoJapans st\u00f8rste reklamebureau, Dentsu, driver ogs\u00e5 et museum kalder Advertising Museum Tokyo. Jeg har endnu ikke selv v\u00e6ret der, men eftersigende skulle det v\u00e6re et af de mest interessante gratis museer. Museet fokuserer p\u00e5 reklamer gennem tiden, b\u00e5de for flere hundrede \u00e5r siden og frem til i dag. De kreative id\u00e9er og de f\u00f8lelser de bringer frem og hvordan det har udviklet sig gennem tiden er noget af de man kan opleve her. Der skulle ogs\u00e5 v\u00e6re en r\u00e6kke interaktive ting at opleve. Museet ligger i Minato-ku omr\u00e5det og er alts\u00e5 gratis at bes\u00f8ge.Foto: Advertising Museum TokyoBare g\u00e5 rundt i TokyoSeri\u00f8st, du beh\u00f8ver ikke at g\u00e5 efter noget bestemt. Men bare det at droppe metroen, der ellers fungerer fantastisk, og s\u00e5 g\u00e5 rundt i byen er en oplevelse i sig selv. Du ser alt muligt du ikke ville se normalt. F.eks. kom vi forbi denne lille torii-shrine mellem to lejlighedskomplekser.Lille torii-shrine i Tokyo"
    ],
    [
        "S\u00e5dan kommer du fra Narita lufthavn ind til Tokyo",
        "Transport fra Narita lufthavn til TokyoN\u00e5r du rejser til Japan er det h\u00f8jest sandsynligt Narita lufthavn du lander i. Ved Tokyo findes ogs\u00e5 Haneda, men der er f\u00e6rre internationale flyruter der ender der. S\u00e5 med afs\u00e6t i Narita lufthavn, der ligger ca. 60 km udenfor byen, hvordan f\u00e5r du transporteret dig selv ind til Tokyo by?Tokyo har rigtig mange toglinjer, hvilket kan f\u00f8les uoverskueligt n\u00e5r man bes\u00f8ger Japan for f\u00f8rste gang. Jeg vil derfor fors\u00f8ge at g\u00f8re det mere gennemskueligt for dig ift. hvilke muligheder der findes, hvor lang tid de tager og hvad de koster. F\u00e6lles for alle mulighederne er, at billetter kan k\u00f8bes n\u00e5r du er landet i lufthavnen. Bem\u00e6rk at de viste priser kan \u00e6ndre sig og valutakursen liges\u00e5.Tog fra Narita lufthavnJR Narita ExpressHvis du skal til Tokyo station er det mest komfortable transportmiddel JR Narita Express (forkortet NEX). Det skyldes at ruten k\u00f8rer direkte mellem Narita lufthavn og Tokyo station. Denne rute tager cirka 1 time og koster omkring 3.000 yen (ca. 190 kr.). Har du inden din rejse k\u00f8bt et Japan Rail Pass er denne rute d\u00e6kket ind.Keisei SkylinerVi tog p\u00e5 vores rejse til Japan Keisei Skylineren, da det var den rute vi kunne tage hurtigst efter vi var landet og passede med den vej vi skulle for at komme til vores hotel. Der er skift undervejs, men det er ret ligetil hvis du bruger Google Maps til at f\u00f8lge en rejseplan (kan anbefales uanset hvor simpel ruten er). Ruten tager omkring 40 minutter og koster omkring 2.470 yen (ca. 157 kr.). Vi k\u00f8bte pladsbilletter, hvilket gav ro, men der var n\u00e6sten ingen passagerer med toget, s\u00e5 der var masser af plads til b\u00e5de os selv og vores kufferter.Keisei Limited ExpressEn tredje mulighed er Keisei Limited Express som du kan tage fra Narita lufthavn til Nippori station og herfra skifte til en anden rute afh\u00e6ngigt af hvor i Tokyo du skal hen. Det tager omkring en time og et kvarter, og koster 1.030 yen (ca. 65 kr.)JR Shobu lineEn fjerde mulighed er JR Shobu line. Denne rute tager 1,5 time og koster 1.320 yen (ca. 84 kr.). Ligesom JR Narita Express er denne rute direkte uden skift \u2013 men igen vil jeg opfordre dig til at tjekke Google Maps for den pr\u00e6cise ruteplan.Taxa fra Narita lufthavnTaxaer er dyre i Japan og eftersom Narita lufthavn ligger et godt stykke udenfor Tokyo, vil det v\u00e6re dyrt at tage en taxa til og fra lufthavnen. Priserne afh\u00e6nger meget af hvor i Tokyo du skal hen, men ligger alts\u00e5 mellem 16.000 yen (1.000 kr.) og 26.500 yen (1.686 kr.). Eftersom togsystemet fungerer s\u00e5 godt, ser jeg ingen grund til at tage en taxa, men g\u00f8r du det alligevel beh\u00f8ver du ikke at forudbestille den.Bus fra Narita lufthavnLimousine busHar vi overhovedet et dansk udtryk for limousine bus? Anyway, der k\u00f8rer disse busser fra Narita lufthavn til Tokyo station cirka hvert kvarter. Ruten tager lidt over 1,5 time og koster 3.100 yen (197 kr.). Nogle selskaber har s\u00e6rlige ruter der k\u00f8rer til de store hoteller i Tokyo. Derudover findes der for turister returbilletter der er billigere at k\u00f8be end to enkeltbilletter.Tokyo shuttle busCirka tre gange i timen k\u00f8rer denne pendler-bus mellem Narita lufthavn og Tokyo station. Ruten tager 1,5 time og er blandt de billigere l\u00f8sninger og koster mellem 1.000 og 2.000 yen (63-127 kr.) afh\u00e6ngigt af tidspunktet.The Access Narita busDenne rute tager ligeledes 1,5 time og har ogs\u00e5 omkring 3 afgange i timen. Ruten k\u00f8rer mellem lufthavnen, Tokyo station og Ginza station. Prisen er ligeledes mellem 1.000 og 2.000 yen afh\u00e6ngigt af tidspunktet."
    ],
    [
        "Tokyo er verdens mest sikre rejse-destination",
        "For et par dage siden offentliggjorde Economist Intelligence Unit deres liste over verdens mest sikre byer at bes\u00f8ge i 2019. P\u00e5 f\u00f8rstepladsen er Tokyo, som alts\u00e5 er udn\u00e6vnt som den mest sikre by i verden at rejse til. Det overrasker mig overhovedet ikke, men lad os dykke ned i hvad der g\u00f8r Tokyo til en s\u00e5 sikker og tryg by at b\u00e5de bo i og rejse til.Rapporten giver byer points ud fra en r\u00e6kke forskellige parametre, heriblandt:Personlig sikkerhed og f\u00f8lelsen af sikkerhedAlarmberedsskabets tilg\u00e6ngelighedInfrastrukturSundhedssektorKatastrofe-forsikringUdvikling af katastrofe-risikoParathed ift. cyber-truslerEvne til at returnere til normalen efter en katastrofer (herunder naturkatastrofer og terror)Nogle byer klarer sig bedre i nogle kategorier end andre. Tokyo scorer eksempelvist h\u00f8jest p\u00e5 digital sikkerhed, som blandt andet skyldes deres fokus p\u00e5 cyber-sikkerhed \u2013 noget vi her i Danmark f\u00f8rst for nyligt er begyndt at arbejde med, trods truslen ikke er ny. Osaka derimod scorer h\u00f8jest p\u00e5 sundhedssektoren. De forskellige points summeres op til et indeks og p\u00e5 den m\u00e5de skabes top 10 listen.De sikreste byer at rejse til i 2019TokyoSingaporeOsakaAmsterdamSydneyTorontoWashington DCK\u00f8benhavn og Seoul (delt 8. plads)MelbourneDet har jeg bem\u00e6rket skaber tryghed i TokyoDer er mange elementer som g\u00f8r Tokyo til en fantastisk rejsedestination. F\u00f8rst og fremmest fungerer alt bare \u2013 og jeg mener vitterligt alt. Det er utroligt at opleve, n\u00e5r samtlige s\u00e6soner kommer bag p\u00e5 DSB i Danmark og derfor skaber problemer. Infrastrukturen er god, stabil og sikker, folk viser hensyn og generelt f\u00f8ler man sig tryg.Herudover er der i Tokyo synlige politibetjente. B\u00e5de betjente der g\u00e5r rundt i Tokyo, men ogs\u00e5 betjente der st\u00e5r foran politistationerne og kigger ud p\u00e5 vejen.Japan har en meget lav m\u00e6ngde kriminalitet i forhold til deres population. Det g\u00e6lder stort set alle former for kriminalitet. Jeg tror det skyldes Japans kultur og den m\u00e5de alle opdrages til at vise hensyn helt fra barns ben. Noget man i mange lande ikke l\u00e6rer i samme grad.Du kan ogs\u00e5 trygt lade din computer ligge ved dit bord p\u00e5 en kaffebar, mens du g\u00e5r p\u00e5 toilettet. Den bliver ikke stj\u00e5let. Selv i forholdsvist trygge Danmark kan vi ikke g\u00f8re s\u00e5dan noget.Japan er desuden kendt for at arbejde hurtigt og effektivt. Dette kommer blandt andet til syne, n\u00e5r der har v\u00e6ret jordskred hvor der har v\u00e6ret opst\u00e5et et k\u00e6mpe hul i vejen som f\u00e5 dage senere er l\u00f8st. En opgave der i Danmark ville tage \u00e5rtier, hvis den da overhovedet nogensinde bliver l\u00f8st. Det er generelt fantastisk og betryggende at japanerne er s\u00e5 dedikerede og s\u00f8rger for at f\u00e5 tingene til at ske.I Japan er der meget personale til det meste. Er der eksempelvis vejarbejde i Tokyo, hvor der graves eller renoveres i et hul, er der udover graverarbejderne ogs\u00e5 adskillige medarbejdere der alene har til form\u00e5l at dirigere folk udenom hullet. De fleste steder vi gik var der 3 af s\u00e5danne dirigenter. Det virkede lidt overdrevet, men man m\u00e5 da sige at det sikrer at ingen falder ned i hullet mens de stirrer p\u00e5 deres mobiltelefoner.Japan er desuden ikke et land hvor man g\u00e5r og frygter terrorangreb, p\u00e5 samme m\u00e5de som i Europa. Man ser heller ikke store blokeringer af omr\u00e5der med mange mennesker, ligesom vi ser i stor stil i Danmark. Ja, der sker nogle gange tragedier i Japan, s\u00e5som i vinters hvor en japaner k\u00f8rte en r\u00e6kke mennesker ned i Tokyo. Men det er sj\u00e6ldent og der er ikke en underliggende frygt i luften p\u00e5 samme m\u00e5de som i Europa, hvor den slags efterh\u00e5nden sker j\u00e6vnligt \u2013 hvad enten det er angreb af enkeltpersoner, folk der bliver k\u00f8rt ned med vilje, eksplosioner eller st\u00f8rre terrorangreb.Japanske politibetjente"
    ],
    [
        "Fort\u00e6llinger fra 6 andre Japan-rejsende",
        "Jeg har efterh\u00e5nden blogget en del om min egen fascination for Japan. Derfor synes jeg det er interessant at h\u00f8re hvad nogle af mine f\u00f8lgere synes er det fedeste, bedste eller mest interessante ved Japan. Jeg har f\u00e5et en del forskellige svar, hvilket netop afspejler Japans alsidighed. Jeg har spurgt vidt forskellige typer af mennesker og aldersgrupper \u2013 og det er tydeligt for mig at det ikke kun er mig der er super fascineret af Japan som rejsedestination.KristinaNoget af det fedeste jeg oplevede, da jeg var i Japan, var da jeg bes\u00f8gte Pok\u00e9mon centret i Ikebukuro, da jeg var p\u00e5 Kawaii monster caf\u00e9 og Ninja-restaurant i Akasaka. Det var fedt, fordi det ikke er noget man rigtig kan opleve i samme omfang andre steder i verden.ThomasDer er mange ting, der er fascinerende ved Japan og japanere, men jeg vil is\u00e6r fremh\u00e6ve sans, ordren og renlighed. Rejser man i Japan, l\u00e6gger man straks m\u00e6rke til, hvor rent og p\u00e6nt, der er overalt. Ogs\u00e5 i store millionbyer som Tokyo og Osaka. Man smider aldrig affald p\u00e5 gaden eller i overfyldte skraldespande, som vi g\u00f8r herhjemme, man tager det med sig. Det synes jeg er et enormt sympatisk tr\u00e6k, der siger meget om japanernes karakter og sans for \u00e6stetik. Og s\u00e5 er de som folkef\u00e6rd ekstremt h\u00f8flige og protokoller for ordentlighed og korrekt adf\u00e6rd till\u00e6gges en enorm v\u00e6rdi, hvilket ogs\u00e5 tiltaler mig.Ren\u00e9Jeg blev overrasket over den h\u00f8flighed og ro der gennemsyrer Japan som samfund. Alle viser hensyn til hinanden i h\u00f8j grad og du f\u00f8ler dig aldrig generet af andre \u2013 hvert fald ikke af japanerne. Jeg blev ogs\u00e5 overrasket over hvor stille en storby Tokyo er. Jeg havde forventet meget biltrafik og larm, men det var helt modsat. Jeg fik desuden fornemmelsen af, at der i Japan er mere \u201cordnung muss sein\u201d end i Tyskland. Skrald og grafitti ser du heller ingen steder. Naturen er ogs\u00e5 meget smuk. Den offentlige transport, is\u00e6r i Tokyo, fungerer fantastisk og er let at forst\u00e5, selv hvis man som jeg ikke taler eller l\u00e6ser japansk.CamillaEn af mine st\u00f8rste oplevelser, da jeg bes\u00f8gte Japan var, da jeg s\u00e5 sumobrydning. Jeg var noget skeptisk i begyndelsen, for det kan da ikke v\u00e6re underholdende at kigge p\u00e5 tykke m\u00e6nd, der hopper ind i hinanden, men det er faktisk en sport, som er b\u00e5de fascinerende, taktisk, sp\u00e6ndende og ikke mindst sp\u00e6kket med japansk kultur. Kampene g\u00e5r hurtigt, og modstanderne fors\u00f8ger at psyke hinanden inden det g\u00e5r l\u00f8s. For ikke at tale om dommeren, der hopper rundt som en sindssyg og fors\u00f8ger at styre slagets gang. En k\u00e6mpe oplevelse man ikke m\u00e5 g\u00e5 glip af, n\u00e5r man bes\u00f8ger sk\u00f8nne Japan.IdaDa jeg i 2016 rejste til Japan, havde jeg ingen forventninger. Jeg kendte intet til den japanske kultur eller dets folkef\u00e6rd. Japan endte med at bl\u00e6se mig bagover med alle sine kontraster. Lige fra Manga-karakterer i Tokyo til et fredsfyldt ophold p\u00e5 en lokal ryokan, i Hakone. Kyotos madkultur og Okinawas magiske strande. Jeg er fan af japanernes uendelige g\u00e6stfrihed og evne til at g\u00f8re noget smukt ud af alting. Japan er uden tvivl et land for alle, og is\u00e6r \u00e6gte \u00e6stetikere. Jeg gl\u00e6der mig til at skulle tilbage og drikke blommevin, en lun sommeraften, under et t\u00e6ppe af t\u00e6ndte rispapirlamper.@everydayflakesMerhzadSom perser har jeg en fork\u00e6rlighed for badehuse, hvor et offentligt badehus er mere end en kulturel velv\u00e6re-oplevelse. I Japan har de en tilsvarende mentalitet, med deres onsen. Et japansk badehus er et badehus med vand fra varmekilder hvor japanere skruer ned for det industrielle tempo og kommer tilbage til stilhed og afslapning. F\u00f8rste gang jeg tog til Japan bes\u00f8gte jeg byen Kinosaki, hvor jeg fik udleveret et badehus \u2018access card\u2019 som jeg kunne bruge til frit at bes\u00f8ge byens syv k\u00e6mpe store badehuse. \u00c9t badehus var med open air varmekilde spa. Et andet var i en grotte. Det tredje under et vandfald. Et af dem var s\u00e5gar et dedikeret sauna hus med forskellige tempererede saunaer. En enkelt kaldte de \u2018Ice sauna\u2019 som i virkeligheden var 10 grader. Men at komme ude fra det luftfugtige klima med 32 grader, s\u00e5 f\u00f8ltes det absolut som en forfriskende oplevelse. Kinosaki. S\u00f8rg for at have dem med i din n\u00e6ste rejse \ud83d\ude42Et andet sp\u00e6ndende element ved Japan, er deres sans for b\u00e5de stilhed i det offentlige rum og overd\u00e5dige st\u00f8jende gader med lyd-marketing udover deres Las Vegas-lignende neon-dekorationer igennem byscenen. Jeg havde troet det var st\u00f8jende fra start til slut, men der var en tydelig forskel i hvor man st\u00f8der p\u00e5 st\u00f8j og interaktion og s\u00e5 til det stille og private som for eksempel p\u00e5 nogle ramen-restauranter hvor din plads er en enkeltmandsb\u00e5s.Det er sv\u00e6rt at udpensle et par distinktive elementer, der g\u00f8r Japan s\u00e5 japansk. Alt er generelt en oplevelse. Alt fra at opleve hvordan man ikke bumper ind i hinanden p\u00e5 \u00e5ben gade til at tr\u00e6de ind i en 7-eleven som er diametralt modsat end hvordan de er i vesten.Pro tip: Giv ikke drikkepenge i Japan. Det er en sk\u00e6ndsel \ud83d\ude05"
    ],
    [
        "Meiji Jingu-helligdommen",
        "I en af Tokyos store parker, Yoyogi-park, ligger Meiji Jingu-helligdommen. Meiji Jingu-helligdommen har stor betydning for japanerne og er nok den mest popul\u00e6re helligdom i Tokyo. Det er gratis at bes\u00f8ge helligdommen og du kan g\u00e5 dertil fra Harajuku-station.Historien om Meiji Jingu-helligdommenMeiji-helligdommen blev opf\u00f8rt for at minde Kejser Meiji. Han var den f\u00f8rste leder i Japan efter Tokugawa-shogunatet blev v\u00e6ltet. Han regerede fra 1868 til 1912 og helligdommen blev opf\u00f8rt kort efter 1920. Dog blev den \u00f8delagt under Anden Verdenskrig, s\u00e5 det man ser i dag er en rekonstruktion tilbage fra 1958.Selve Meiji Jingu-helligdommenP\u00e5 ruten til helligdommens kommer du igennem en 12 meter h\u00f8j torii-port. Den er udsmykket med den royale kamon (japansk emblem). Ved indgangen til selve helligdommen er der et renselsesspringvand. Brug denne til at vaske dine h\u00e6nder og mund. Vent lidt og se hvordan japanerne g\u00f8r det, og g\u00f8r det p\u00e5 samme m\u00e5de som dem. Ved Meiji Jingu-helligdommen kan du skrive b\u00f8nner eller dine \u00f8nsker p\u00e5 papir og binde dem fast p\u00e5 en bedemur. Du kan ogs\u00e5 g\u00f8re det p\u00e5 en tr\u00e6plade kaldet ema \u7d75\u99ac og herefter h\u00e6nge det p\u00e5 bedetavlen. Hvis du v\u00e6lger at bede skal du huske at bukke to gange, klappe to gange og herefter bukke igen. Igen kan du observere hvordan de lokale g\u00f8r det og g\u00f8re kunsten efter.Foran templet finder du blandt andet to store tr\u00e6er der trods deres selvst\u00e6ndighed ogs\u00e5 fungerer i perfekt samspil med hinanden. Bladene og grenene er forgrenede p\u00e5 en m\u00e5de, s\u00e5 de to tr\u00e6er visuelt fungerer som \u00e9n enhed. Det er et smukt syn og jeg forestiller mig at det symboliserer tosomheden og harmoni. De to tr\u00e6er er desuden forbundet til hinanden med et helligt reb.Er du heldig kan du opleve et traditionelt japansk bryllup, da Meiji Jingu-helligdommen er et popul\u00e6rt sted at blive gift.12 meter h\u00f8j torii-port ved begyndelsen af ruten hen mod Meiji Jingu-helligdommenEn af de store torii-porte man kommer forbiIndgangen til selve Meiji Jingu-helligdommenRenselsesspringvand. Et vigtigt ritual.De to hellige tr\u00e6er, der fungerer i perfekt harmoni som \u00e9n enhedTr\u00e6plader til b\u00f8nner og \u00f8nsker\nEn af de store torii-porte p\u00e5 ruten til Meiji Jingu-helligdommen"
    ],
    [
        "12 sp\u00f8rgsm\u00e5l og svar inden Japan-rejsen",
        "Folk der er ved at planl\u00e6gge deres rejse til Japan har som regel en masse praktiske sp\u00f8rgsm\u00e5l. Is\u00e6r hvis de ikke har v\u00e6ret der f\u00f8r. M\u00e5ske sidder du i den situation lige nu. Jeg har derfor kigget p\u00e5 hvad folk googler af sp\u00f8rgsm\u00e5l og vil her fors\u00f8ge at besvare dem. Har du andre sp\u00f8rgsm\u00e5l er du velkommen til at skrive det i kommentarfeltet nedenfor.Skal man have visum til Japan?Det afh\u00e6nger af hvor l\u00e6nge du planl\u00e6gger at blive i Japan. Har du dansk statsborger og har et dansk pas kan du rejse i Japan i 90 dage uden visum. Du har automatisk denne ret, forudsat du opfylder kravene listet p\u00e5 Udenrigsministeriets hjemmeside. Skal du studere eller arbejde i Japan, eller blot v\u00e6re der l\u00e6ngere end 3 m\u00e5neder, skal du s\u00f8ge et visum.Hvor lang tid tager det at flyve til Japan?Hvis du flyver direkte fra K\u00f8benhavn til Tokyo tager det ca. 11 timer. Ruter med mellemlanding undervejs tager som regel 14-18 timer afh\u00e6ngigt af hvor man mellemlander.Hvad skal man se i Japan?Puha, det er et sv\u00e6rt sp\u00f8rgsm\u00e5l. Det kommer nok an p\u00e5 hvad man er til. Nogle er super manga/anim\u00e9-fans, andre er tiltrukkede af de teknologiske og futuristiske ting, nogle s\u00f8ger den traditionelle kultur og andre blot lidt af det hele. Jeg vil opfordre dig til at s\u00f8ge inspiration p\u00e5 rejseblogs som min.Stikkontakt og adapter i JapanJapan benytter ikke de samme str\u00f8mstik som vi g\u00f8r i Danmark. De har ogs\u00e5 en anden sp\u00e6nding, hvilket betyder at der ikke sendes den samme m\u00e6ngde str\u00f8m til dine elektroniske enheder. Du b\u00f8r derfor k\u00f8be en adapter, s\u00e5 du kan benytte dine ting p\u00e5 din rejse til Japan, herunder mobiltelefon, computer, opladere, elektriske tandb\u00f8rster og hvad du ellers medbringer. Adaptere kan k\u00f8bes mange steder, b\u00e5de i butikker i Danmark, i lufthavnen og i Japan.Skal man vaccineres for at rejse til Japan?Det afh\u00e6nger af hvor l\u00e6nge du skal v\u00e6re i Japan. Anbefalingerne \u00e6ndrer sig l\u00f8bende, s\u00e5 det er bedst at tjekke de officielle vaccinationsanbefalinger p\u00e5 https://sikkervaccination.dk/anbefalinger/japan/Hvad er klokken i Japan?Tidsforskellen p\u00e5 Japan og Danmark er 7 timer. Det vil sige at Japan er 7 timer foran Danmark, s\u00e5 n\u00e5r klokken er 12:00 i Danmark er den 19:00 i Japan.Hvordan er vejret i Japan?Vejret i Japan er ret fascinerende. Det er i mange perioder ret ekstremt, f.eks. med hedeb\u00f8ljer det meste af sommeren og iskolde vintre. Vejret er dog ogs\u00e5 meget forskellige internt i Japan. F.eks. var der under vores rejse i november m\u00e5ned vidt forskellig klima i hele Japan. I det nordlige Japan var der meget koldt, i Tokyo-omr\u00e5det hvor vi var var der lunt, og i det sydvestlige Japan var der over 30 grader.Er der jordsk\u00e6lv i Japan?Japan rammes ofte af jordsk\u00e6lv. Faktisk flere gange om m\u00e5neden. Derfor er infrastrukturen, bygninger og interi\u00f8r designet til at kunne klare dette. Eksempelvis ses dette tydeligt p\u00e5 japanske badev\u00e6relser, hvor n\u00e6sten alt er lavet i plastik der er mere fleksibelt end porcel\u00e6n og fliser.Du b\u00f8r dog ikke v\u00e6re nerv\u00f8s for jordsk\u00e6lv i Japan.Hvad er hovedstaden i Japan?Tokyo er hovedstaden i Japan. Det er som regel Tokyo du flyver til, n\u00e5r du rejser til Japan, selvom Japan ogs\u00e5 har en r\u00e6kke andre lufthavne.Hvad er billigt i Japan?Japan er et land hvor du b\u00e5de kan bruge mange penge og f\u00e5 penge. Det afh\u00e6nger helt af dine pr\u00e6ferencer og dine valg. Der er rigtig mange billige ting i Japan. Eksempelvis kan du tage i outlets eller i en af Japans mange 100 Yen butikker (100 Yen er ca. 6 kroner).Derudover kan du sagtens spise billigt i Japan. Et godt eksempel er ramen (japansk nudelsuppe) der p\u00e5 autentiske restauranter i Danmark nemt koster over 120 kr., men i Japan koster 30-60 kr. Ligeledes er mad fra s\u00e5kaldte konbinis (convenience stores) en oplevelse i sig selv. Maden er meget billig, sund og velsmagende.Hvilken valuta bruger Japan?I Japan bruger de Yen. Det internationale tegn som du nok genkender er \u00a5. I Japan udtales Yen som en (uden y) og skrives s\u00e5ledes: \u5186Hvorn\u00e5r er det billigst at rejse til Japan?Den billigste periode at rejse til Japan i er i vinterm\u00e5nederne. Den dyreste periode er i for\u00e5ret omkring sakura-s\u00e6sonen, hvor kirseb\u00e6rtr\u00e6erne springer ud. I den periode er b\u00e5de fly, hotel og alt andet dyrere. \u00d8nsker du at rejse til Japan i en billigere periode b\u00f8r du overveje efter\u00e5ret eller vinteren. Jeg kan anbefale efter\u00e5ret, da det stadig er lunt eller s\u00e5gar varmt og samtidigt utroligt smukt med naturen der skifter fra gr\u00f8nlige farver til r\u00f8d, gul og gr\u00f8nne farver. Se nogle af mine tidligere blogindl\u00e6g eller min Instagram for at se billeder fra denne periode."
    ],
    [
        "Akihabara \u2013 et mekka for elektronik, spil og manga",
        "Akihabara er et omr\u00e5de i Tokyo som prim\u00e6rt er kendt for at v\u00e6re sted\u00e9t for elektronik, spil og manga, eller s\u00e5kaldte otaku-varer om man vil. Otaku er et japansk udtryk der i Vesten bruges om hardcore mange/anime fans. P\u00e5 vores rejse til Japan bes\u00f8gte vi naturligvis ogs\u00e5 dette omr\u00e5de for at se hvad det gik ud p\u00e5.Elektronik i AkihabaraHvis du synes at vi i Danmark har store elektronik-butikker, s\u00e5 tro om igen. I Japan er det noget helt andet. I Akihabara-omr\u00e5det finder du gigantiske storcentre med elektronik og alt hvad hjertet kan beg\u00e6re af forbrugervarer. Derudover findes der endnu flere sm\u00e5 butikker der ogs\u00e5 s\u00e6lger forbrugerelektronik. Vi snakker alt lige fra computere, h\u00f8jtalere, SD-kort, kameraer, spillekonsoller, telefoner, fjernsyn og meget mere. Du kan s\u00e5gar k\u00f8be second-hand elektronik, eftersom Japan g\u00e5r meget op i genbrug.Vi bes\u00f8gte et af de store storcentre i Akihabara og sonderede etagerne. Jeg tror det var Yodobashi. Vi var mest p\u00e5 udkig efter h\u00f8retelefoner med noise-cancellation, eftersom vi havde pr\u00f8vet s\u00e5dan nogle p\u00e5 flyet til Japan. De havde naturligvis alt og ogs\u00e5 til lidt billigere priser end i Danmark.P\u00e5 elektronik-etagerne var der ogs\u00e5 k\u00e6mpe omr\u00e5der fokuseret p\u00e5 spillekonsoller. Her s\u00e5 vi blandt andet en japansk dreng spille et Pok\u00e9mon-spil og vi kom forbi udstillinger med diverse figurer fra blandt andet Star Wars. Man m\u00e5 sige at de havde gjort noget ud af det. Men s\u00e5dan er det jo i Japan \u2013 det g\u00f8r sj\u00e6ldent noget halvhjertet.Inden du g\u00e5r amok i elektronik-shopping b\u00f8r du dog tjekke om varen kan bruges udenfor Japan. Der kan nemlig v\u00e6re stor forskel p\u00e5 den sp\u00e6nding apparatet bruger fra land til land. Det vil v\u00e6re \u00e6rgerligt at k\u00f8be en masse og senere finde ud af, at det enten ikke kan bruges i Danmark eller bare ikke holder s\u00e5 l\u00e6nge, fordi sp\u00e6ndingen er anderledes. Ligeledes b\u00f8r du naturligvis tjekke om str\u00f8mstikket vil passe til danske stik.Hvis du ender med at k\u00f8be noget, s\u00e5 husk at medbringe dit pas s\u00e5 du kan f\u00e5 momsen tilbage i lufthavnen.Japansk dreng spiller et Pok\u00e9mon-spilUdstilling med Darth Vader og the First OrderYodobashiSpillehaller i AkihabaraUdover forbrugerelektronik er der i Akihabara ogs\u00e5 mange spillehaller. Det er ikke noget vi ser ofte i Danmark l\u00e6ngere, men i Tokyo er de stadig popul\u00e6re. Japanerne bruger det som underholdning og afslapning. Jeg har desv\u00e6rre ikke mange billeder derfra, da jeg var i tvivl om hvorvidt man overhovedet m\u00e5tte tage billeder. Men jeg fik dog en videooptagelse med denne unge japanske skolepige der nailede hendes spil, hvad enten det s\u00e5 gik ud p\u00e5. Ret sejt.\nJapansk skolepige spiller p\u00e5 en spillemaskine i Akihabara, TokyoGame centerKlassiske spillekonsollerSpise i AkihabaraN\u00e5r du er f\u00e6rdig med at shoppe og spille i arkaderne er du garanteret ret sulten. I Akihabara er der masser af restauranter og garanteret noget for enhver smag. Du finder b\u00e5de almindelige restauranter, fast food k\u00e6der og s\u00e6rlige otaku-restauranter. Kan du anbefale en restaurant i Akihabara? S\u00e5 skriv i kommentarfeltet nedenunder.Restaurant i Akihabara, Tokyo"
    ],
    [
        "S\u00e5dan flyver du til Japan p\u00e5 Business Class for 317 kr.",
        "Jeg har l\u00e6nge gl\u00e6det mig til at skrive dette blogindl\u00e6g og ud fra en afstemning p\u00e5 min Instagram-profil kunne jeg forst\u00e5 at mange er interesserede i at jeg skriver om dette indl\u00e6g. Faktum er nemlig at min k\u00e6reste og jeg fl\u00f8j til Japan p\u00e5 business class n\u00e6sten gratis. Faktisk betalte vi kun 317 kr. pr. mand. Hvordan gjorde vi s\u00e5 det? Sponsorat? Nej. Vandt vi en konkurrence? Nej. Det er faktisk ret ligetil og ogs\u00e5 noget du kan g\u00f8re, hvis du gider og har t\u00e5lmodighed.SAS Business ClassSAS\u2019 overs\u00f8iske fl\u00e5de af fly er forholdsvist nye og virkelig flotte indvendigt. Det er en helt anden oplevelse end at flyve i Europa, hvor man grundet den korte tur ikke har brug for samme niveau af komfort. Men n\u00e5r det kommer til komfort er der naturligvis stor forskel p\u00e5 klasserne. SAS \u00e6ndrer l\u00f8bende deres billetklasser, men overordnet set har de SAS Go (economy), SAS Plus (premium economy) og SAS Business (business class). Jo mere du betaler, jo mere luksus f\u00e5r du p\u00e5 din rejse. SAS Business byder p\u00e5 s\u00e6der der kan l\u00e6gges helt ned, ekstremt meget benplads, forholdsvist meget privatliv, en virkelig l\u00e6kker 3-retters menu, personale der tager dit overt\u00f8j hen til garderoben, et fantastisk h\u00f8jt serviceniveau og knapper til justering af s\u00e6det. Ja, faktisk kan du b\u00e5de justere h\u00e5rdheden af madrassen, t\u00e6nde for massagefunktionen og mere til. Det er luksus jeg ikke anede eksisterende (men \u201cmisbrugte\u201d under hele rejsen).Men en billet til Tokyo p\u00e5 SAS Business class kan sagtens koste 20-25.000 kr. hver vej pr. mand. S\u00e5 det er naturligvis noget de f\u00e6rreste kan eller vil betale. S\u00e5 hvordan lykkedes det mig at skaffe billetter p\u00e5 SAS business class til Tokyo til n\u00e6sten ingen penge og hvordan kan du g\u00f8re det?Optjen points hos SAS EurobonusRigtig mange flyselskaber har et pointsoptjeningsprogram for hyppigt rejsende. I disse programmer er man gratis medlem og optjener points blandt andet n\u00e5r man flyver. Disse points kan veksles til flybilletter n\u00e5r man har optjent nok points. Med hyppigt rejsende t\u00e6nkes der hovedsageligt p\u00e5 forretningsrejsende, som rejser hele tiden. Det er ogs\u00e5 dem der har lettest ved at optjene mange points hurtigt. Men jeg kan godt afsl\u00f8re at vi ikke flyver s\u00e6rlig tit og eftersom SAS n\u00e6sten ikke giver nogle points for flyrejser l\u00e6ngere, s\u00e5 er det ikke d\u00e9r vi optjener nok points til at flyve business class. Vi er medlem af SAS Eurobonus som blot er et af rigtig mange programmer. SAS er desuden en del af Star Alliance, hvor du ogs\u00e5 finder flyselskaber som THAI, Lufthansa, Swiss, Aegan, ANA, TAP Portugal, Singapore Airlines, Air Canada, Air China og mange flere. N\u00e5r vi flyver med disse optjener man ogs\u00e5 points som kan registreres i vores SAS Eurobonus konto. Eksempelvis har vi f\u00f8r f\u00e5et ca. 11.000 points hver for en rejse til Thailand med THAI airways. Til sammenligning gav vores seneste tur med SAS til London kun 200 points t/r pr. mand, s\u00e5 der kan v\u00e6re rigtig store forskelle.Optjen points p\u00e5 alt andet end flyvningerHvis du som os ikke flyver s\u00e6rlig ofte eller hovedsageligt flyver indenrigs eller i Europa, s\u00e5 skal du se andre steder for at optjene nok points til (n\u00e6sten) gratis flybilletter. Og heldigvis har is\u00e6r SAS Eurobonus lavet rigtig mange muligheder for dette, der giver langt flere points end de giver for flyvninger. Du kan blandt andet optjene points p\u00e5:SAS Mastercard \u2013 f\u00e5 points hver gang du k\u00f8ber noget, eksempelvis n\u00e5r du..Handler indTanker benzinK\u00f8ber t\u00f8jK\u00f8ber gaverL\u00e6gger ud for din arbejdspladsEr ude at spise med andre og du betaler, men alle mobilepay\u2019er dig efterf\u00f8lgendeBetaler abonnementer via betalingskortBetaler regninger via betalingskortBillejeBooking af hotelOnline shopping ved klik p\u00e5 SAS\u2019 affiliate links p\u00e5 deres hjemmesideVed at spise p\u00e5 restauranter (i SAS-appen kan du se hvilke restauranter giver points)Ved at k\u00f8be ting i fysiske butikker (i SAS-appen kan du se hvilke butikker der giver points)Tilmelde dig pr\u00f8veperioder p\u00e5 ting s\u00e5som lydbogsapps, online-magasiner,K\u00f8r med taxa (nogle selskaber giver points hos SAS)Flytte dine forsikringerSkifte elselskabSkifte bankSkifte teleselskabS\u00e5 som du kan se er der enormt mange m\u00e5der at optjene points p\u00e5 som kan veksles til (n\u00e6sten) gratis flybilletter. Med et almindeligt forbrug kan det tage lang tid at optjene nok points, men du bruger jo alligevel pengene, s\u00e5 hvorfor ikke optjene points samtidigt. Det er d\u00e9t mindset jeg har. Man skal dog selvf\u00f8lgelig v\u00e6re opm\u00e6rksom p\u00e5, at man ikke un\u00f8digt h\u00e6ver sit forbrug, men blot sikre at man f\u00e5r points for ens eksisterende forbrug. Det tog mig ca. 3 \u00e5r at optjene nok points til at flyve p\u00e5 Business Class til Tokyo, men undervejs brugte vi ogs\u00e5 en stor slat points p\u00e5 flybilletter til Paris, s\u00e5 det kunne nok v\u00e6re gjort hurtigere.En ny funktion i SAS Eurobonus er desuden at man kan oprette en \u201cfamily pool\u201d, hvor man samler sine points. Det g\u00f8r det langt hurtigere at optjene nok points. Vores tur til Japan var udelukkende bestilt med points fra min konto, ikke min k\u00e6restes.Du t\u00e6nker m\u00e5ske \u201cHvorfor kostede det lige 317 kr. pr. mand, hvis I havde nok points?\u201d. Det skyldes at der er nogle skatter og afgifter som SAS ikke vil d\u00e6kke med points og det synes jeg egentligt er okay. Selv en economy billet ville have kostet langt mere. Du t\u00e6nker m\u00e5ske ogs\u00e5 om det virkelig kan v\u00e6re al besv\u00e6ret v\u00e6rd. Jeg siger JA! Jeg er allerede i gang med at spare op til n\u00e6ste tur p\u00e5 business.En lille disclaimer til historien er, at jeg \u201ckun\u201d havde nok points til at vi kunne flyve business den ene vej og economy hjem, da SAS ikke havde \u00e5bnet for deres family pooling dengang. Det er ogs\u00e5 sv\u00e6rt at finde datoer hvor man kan flyve p\u00e5 business for points b\u00e5de ud og hjem (det varierer fra destination til destination og Tokyo er en af de meget popul\u00e6re p\u00e5 den front). Dog valgte vi at byde p\u00e5 en opgradering fra SAS Go (economy) til SAS Business mens vi var i Japan og det gik igennem, s\u00e5 vi fl\u00f8j ogs\u00e5 hjem p\u00e5 business class. Det kostede en del mere end 317 kr., men var klart pengene v\u00e6rd.Lige for at s\u00e6lge dr\u00f8mmen om business class lidt mere ind til dig, f\u00e5r du her et par billeder.Klar til denne vilde oplevelse!Fra K\u00f8benhavn sad vi i midters\u00e6derne sammen p\u00e5 2. r\u00e6kkeBenpladsen fejler ikke nogetKnapper til det heleDen bedste forret jeg nogensinde har f\u00e5etHovedretRetterne serveres til hver passager if\u00f8rt kokkedragtDesserter (i flertal). Chokolade fondant, rigtig is og japansk gr\u00f8n theMorgenmadenHjem fra Tokyo. Denne gang sidder vi ved yderr\u00e6kken. Fuldt hus p\u00e5 business class.Champagne inden takeoffFantastisk rejse!"
    ],
    [
        "Senso-ji templet i Asakusa",
        "Uanset om man er til de klassiske turistattraktioner eller s\u00f8ger unikke oplevelser, synes jeg man p\u00e5 sin rejse til Tokyo b\u00f8r bes\u00f8ge Senso-ji templet. Det ligger i Asakusa (en bydel i Tokyo) og er i g\u00e5afstand fra metro-stationen.Senso-ji er Tokyos \u00e6ldste Buddhistiske tempel og har rigtig h\u00f8j betydning for Japanerne. Templet er virkelig flot og velholdt med sine mange farver i r\u00f8d, gul og gr\u00f8n. Der er altid mange mennesker, b\u00e5de turister og lokale. Nogle rejsemagasiner har omtalt Senso-ji som Japans eneste turisthelvede, men jeg synes ikke det var slemt. Overhovedet ikke \u2013 tv\u00e6rtimod har jeg gode minder fra vores bes\u00f8g der.Souvenirboder ved Senso-ji templetI vejen op til templet er der sp\u00e6kket til med turistboder. Selvom souvenirbutikker ikke er det man tager derhen for, s\u00e5 er det faktisk meget fedt. Det giver nemlig mulighed for at spise japanske snacks og k\u00f8be en gave eller to med hjem. Jeg k\u00f8bte selv en h\u00e5ndlavet og h\u00e5ndmalet kokeshi-dukke (tr\u00e6dukke) som jeg ikke kunne st\u00e5 for, samt en Pok\u00e9mon-bamse til min niece. Samtidigt fik jeg mig en rigtig god snak p\u00e5 japansk med hende der solgte mig den \u2013 det var fantastisk for en som mig der higede efter at f\u00e5 pr\u00f8vet mit japanske af.Ved selve tempel-omr\u00e5det, efter man er g\u00e5et forbi alle boderne, bliver man m\u00f8dt af en flot stor indgang kaldet kaminarimon \u96f7\u9580 der kan overs\u00e6ttes til torden port. I den er der en stor r\u00f8d lanterne og to guldstatuer. Statuerne viser Fuujin og Raijin \u2013 guderne for vind og torden. Det er v\u00e6rd at bruge et par minutter ved denne port alene, s\u00e5 man f\u00e5r betragtet alle de mange detaljer.KaminarimonR\u00f8gelseN\u00e5r man er g\u00e5et videre fra kaminarimon porten er der hvad jeg bedst kan beskrive som en r\u00f8gelse-station. Et sted hvor man kan br\u00e6nde r\u00f8gelse af. Mange vifter r\u00f8gen ind i hovedet p\u00e5 sig selv, da denne slags r\u00f8gelse siges at v\u00e6re godt for helbredet. P\u00e5 venstre og h\u00f8je side af denne r\u00f8gelsesbr\u00e6nder er der igen boder, men disse s\u00e6lger udelukkende ting fra selve Senso-ji templet, heriblandt amuletter med forskellige velsignelser og form\u00e5l. Du kan eksempelvis k\u00f8be en amulet der beskytter dig i trafikken, sikrer et godt helbred, giver dig held til eksamen osv. Amuletterne kaldes omamori \u304a\u5b88\u308a er velsignede af templets pr\u00e6ster. Jeg k\u00f8bte selv en flot gylden amulet til at sikre fremgang i egen virksomhed \u2013 og ja, min virksomhed klarer sig langt bedre efter jeg fik den. Om det er amulettens skyld m\u00e5 guderne vide. Du kan evt. se amuletten p\u00e5 min Instagram. Min k\u00e6reste k\u00f8bte amuletter med henblik p\u00e5 godt helbred til sin familie. Generelt er disse amuletter en rigtig god gaveid\u00e9 synes jeg og en mere betydningsfuld gave end mange af de souvenirs man kan k\u00f8be i de \u00f8vrige boder.Japansk sp\u00e5dom, omikujiLigesom ved mange andre templer har du her ogs\u00e5 mulighed for at k\u00f8be en sp\u00e5dom kaldet omikuji \u304a\u307f\u304f\u3058. Jeg mener det koster 100 yen. Efter betaling ryster du en \u00e6ske fyldt med nummerede pinde og tr\u00e6kker en pind ud. Nummeret p\u00e5 pinden matcher en af de mange skuffer med sp\u00e5domme, hvorved du tager den sp\u00e5dom som dit nummer foreskriver. Sp\u00e5dommen kan v\u00e6re god eller d\u00e5rlig. Kutymen er at man beholder gode sp\u00e5domme og hvis man som jeg tr\u00e6kker en d\u00e5rlig sp\u00e5dum, efterlader den ved templet. Der er som regel snore, metalpinde, et tr\u00e6 eller lignende, hvorp\u00e5 man kan binde den d\u00e5rlige sp\u00e5dom op, s\u00e5 man ikke tager den d\u00e5rlige energi med hjem. Disse sp\u00e5domme f\u00e5s b\u00e5de p\u00e5 japansk og engelsk, s\u00e5 alle b\u00f8r kunne v\u00e6re med.Oppe ved selve templet kan man bede. Der er en fast proces for dette, og det letteste er blot at g\u00f8re som japanerne selv.B\u00f8n ved senso-ji templet i Tokyo"
    ],
    [
        "Fantastisk ramen i hjertet af Tokyo",
        "Ramen er efter min mening en af de bedste retter i verden. Japanerne er ogs\u00e5 selv meget begejstrede for ramen. Faktisk har de udn\u00e6vnt det til at v\u00e6re p\u00e5 top 10 over deres bedste opfindelser nogensinde \u2013 ikke kun i mad-kategorien, men af alle deres opfindelser. Om ramen er en japansk opfindelse kan s\u00e5 diskuteres, da det vist oprindeligt stammer fra Kina. Men ramen \u00e9r virkelig l\u00e6kkert. Det er en nudelsuppe der best\u00e5r af nudler, suppe og topping. Toppingen er gr\u00f8ntsager og k\u00f8d, men reelt set er der ingen regler indenfor ramen, hvilket er ret atypisk for Japan der b\u00e5de kulturelt og gastronomisk er et land fyldt med b\u00e5de skrevne og uskrevne regler. Det er et lidt befriende afbr\u00e6k, da det l\u00e6gger op til en masse nyfortolkninger og kreativitet.Ippudo ramen i TokyoDa vi var i Tokyo var det meget vigtigt for os at spise ramen. Fra vores hotel kunne vi p\u00e5 nettet se at der l\u00e5 et tilsyneladende godt sted i g\u00e5-afstand fra vores hotel. Faktisk l\u00e5 der mange, eftersom ramen kan f\u00e5s alle steder, men lige netop dette sted havde s\u00e6rdeles mange gode anmeldelser. Restauranten hedder Ippudo og ligger i Roppongi-omr\u00e5det. Fra en af hovedgaderne m\u00e5tte vi ned af en lille sidegade, hvor restauranten kom til syne. Der var k\u00f8 udenfor og vi m\u00e5tte faktisk vente 30-40 minutter p\u00e5 at komme ind, hvilket var et godt tegn p\u00e5 at det ville blive rigtig godt. Og det var det ogs\u00e5! Mens vi ventede udenfor kunne vi l\u00e6se menukortet og forberede os p\u00e5 hvad vi ville bestille. Jeg var opsat p\u00e5 at pr\u00f8ve tonkotsu-ramen. Tonkotsu ramen er en variant der stammer fra Fukuoka i Kyushu. Suppen er lavet p\u00e5 marv fra svin, hvilket giver den et m\u00e6lkeagtigt udseende og konsistent. Smagen er virkelig dyb og rig.Da vi kom ind blev vi ledt til vores bord. P\u00e5 de fleste ramen-restauranter har du ikke dit eget bord, men sidder ved et lang bord klods op blandt andre g\u00e6ster. Det er lidt t\u00e6t, men ikke et problem for mig. Af drikkevarer er \u00f8l det ideelle valg, da det komplimenterer ramen rigtig godt. Derudover er der vand ad libitum de fleste steder som man selv tager. Maden kommer hurtigt og ramen bliver da ogs\u00e5 spist som fast food i Japan. Godt nok er der rigtig mange kalorier i ramen, men det m\u00e5 alt andet lige v\u00e6re sundere end vestlig fast food, hvert fald hvis man g\u00f8r det op i n\u00e6ring.Udover vores ramen og \u00f8l, bestilte vi ogs\u00e5 gyoza som er japanske dumplings. Hvis du ikke kender dem minder de lidt om for\u00e5rsruller (dej med fyld). De f\u00e5s b\u00e5de spr\u00f8de og dampede.Det hele var super l\u00e6kkert og helt sikkert ventetiden v\u00e6rd. Jeg kan varmt anbefale Ippudo ramen, hvis du vil spise god autentisk ramen i Tokyo. Dog skal du ikke v\u00e6re bange for at v\u00e6lge et andet sted, da det er sv\u00e6rt at finde d\u00e5rlige spisesteder i Japan.Ippudo ramen i Roppongi\u3012106-0032\u6771\u4eac\u90fd\u00a0\u6e2f\u533a\u00a0\u516d\u672c\u67284-9-11\u7b2c2\u5c0f\u7530\u5207\u30d3\u30eb1FTEL:\u00a003-5775-7561Website"
    ],
    [
        "Omoide Yokocho i Shinjuku",
        "Et omr\u00e5de i Tokyo som er meget popul\u00e6rt er Shinjuku, der er fyldt med mange shopping muligheder, restauranter, madboder, en af verdens travleste metrostationer og rigtig mange ting at se. En af de meget popul\u00e6re steder i dette distrikt hedder Omoide Yokocho \u601d\u3044\u51fa\u6a2a\u4e01 som best\u00e5r af en r\u00e6kke skjulte gyder der er fyldt med izakayas \u5c45\u9152\u5c4b. En izakaya er en bar som ogs\u00e5 serverer mad \u2013 ofte mindre men meget smagfulde retter og som regel ogs\u00e5 en r\u00e6kke specialiteter.Vi valgte at bes\u00f8ge Omoide Yokocho og spise frokost. Det var lettere at finde end forventet, takket v\u00e6re kortet p\u00e5 vores telefon. Gyderne er lidt skjulte fra Tokyos store byliv og ser helt anderledes ud end det meste af byen, s\u00e5 uden et kort havde det muligvis v\u00e6ret sv\u00e6rt at finde.Hver izakaya og bar i Omoide Yokocho er meget sm\u00e5, s\u00e5 v\u00e6r forberedt p\u00e5 at muligvis skulle sidde t\u00e6t p\u00e5 andre. Da vi var der, var der ikke s\u00e5 mange mennesker, s\u00e5 vi sad faktisk alene. Vi satte os ind p\u00e5 en bar der serverede barbeque sticks med forskellige slags k\u00f8d og gr\u00f8ntsager, kaldet yakitori \u713c\u304d\u9ce5. Dertil fik vi \u00f8l. Det var virkelig godt og klart noget jeg kan anbefale. Stemningen var rigtig god, meget autentisk japansk og der gik mange lokale igennem omr\u00e5det ogs\u00e5. Vores tjener var kinesisk kunne jeg h\u00f8re, men talte ogs\u00e5 b\u00e5de engelsk og japansk.Noget jeg virkelig godt kan lide ved Omoide Yokocho er, at det er helt anderledes fra det meste af Tokyo. Det er som at tr\u00e6de tilbage i tiden til hvordan meget af Tokyo engang har set ud, hvilket p\u00e5 sin vis f\u00f8les hyggeligere og mere autentisk. Det er faktisk ogs\u00e5 hele meningen med stedet, da Omoide Yokocho direkte overs\u00e6ttes til noget ala mindernes vej. Ved at v\u00e6re i en izakaya hvor folk altid er meget venlige, kommer man ogs\u00e5 t\u00e6ttere p\u00e5 andre mennesker og de lokale end man ellers g\u00f8r. Trods japanerne er meget reserverede generelt, oftest for at v\u00e6re h\u00f8flige eller undg\u00e5 at sige noget forkert p\u00e5 engelsk, s\u00e5 \u00e5bner de mere op, er mere im\u00f8dekommende og n\u00e6re i denne atmosf\u00e6re. Det er et must-try. N\u00e6ste gang vil jeg bes\u00f8ge stedet om aftenen, hvor der er mere liv."
    ],
    [
        "KAI Hakone ryokan \u2013 del 3",
        "Sidste del af mini-serien om vores dagstur til Hakone, hvor vi boede p\u00e5 det smukke traditionelle ryokan KAI Hakone i de flotteste omgivelser og badet i underspillet japansk luksus. En oplevelse for alle sanserne, der r\u00f8r en helt ind i sj\u00e6len og forbliver et hjertevarmt minde for evigt.I dette indl\u00e6g vil jeg fort\u00e6lle om de gastronomiske oplevelser ved at v\u00e6re p\u00e5 ryokan (traditionelt japansk hotel). Det er nemlig meget anderledes fra vestlige standarder og oplevelser, men samtidigt ogs\u00e5 det jeg havde gl\u00e6det mig allermest til p\u00e5 denne f\u00f8dselsdagsrejse.Uds\u00f8gt kaiseki middag om aftenenDa jeg bestilte denne overnatning p\u00e5 KAI Hakones egen hjemmeside, valgte jeg at tilk\u00f8be en traditionel kaiseki-middag. Det h\u00f8rer ligesom til det, at v\u00e6re p\u00e5 ryokan. I forbindelse med indtjekning og instrukser p\u00e5 vores v\u00e6relse, blev vi spurgt til hvorn\u00e5r vi \u00f8nskede at spise middag. Der var s\u00e5 vidt jeg husker kun to valgmuligheder, s\u00e5 det helt store valg blev det nu ikke. Det var ogs\u00e5 tidligere end vi havde forventet, men det er ligemeget.Kaiseki \u61d0\u77f3 er en traditionel japansk middag best\u00e5ende af rigtig mange forskellige sm\u00e5 retter. Kokken l\u00e6gger rigtig meget energi i hver enkelt lille del af hver ret, lige fra indk\u00f8b af r\u00e5varer, til forberedelsen og tilberedningen af retterne og ikke mindst anretningen. Og faktisk er anretningen noget af det bedste ved en kaiseki-middag. Det h\u00f8je \u00e6stetiske niveau og elegancen er et sj\u00e6ldent syn, is\u00e6r for os danskere der for det meste spiser en stor kedelig tallerken et-eller-andet (alts\u00e5 herhjemme i Danmark). En kaiseki-middag bliver anrettet i en masse sm\u00e5 omhyggeligt udvalgte sk\u00e5le, tallerkener, opsatser og fade. Der er ikke tilf\u00e6ldigheder her \u2013 alt er n\u00f8je udvalgt.Jeg husker ikke hvor mange retter vores kaiseki-middag bestod af, men det var rigtig mange. Til geng\u00e6ld var de fleste retter sm\u00e5, s\u00e5 det var intet problem. Og japanerne t\u00e6nker desuden rigtig meget i ford\u00f8jelse, n\u00e5r de tilbereder mad. S\u00e5 f\u00e5r man eksempelvis noget friturestegt, er der som regel altid noget k\u00e5l til, da det hj\u00e6lper p\u00e5 ford\u00f8jelsen. Igen, ingen tilf\u00e6ldigheder.Vores kaiseki-middag bestod blandt andet af gr\u00f8ntsagssuppe, sashimi, gr\u00f8ntsager, dashi-tamago (japansk omelet), vagtel\u00e6g, tofu, friturestegte retter, saucer, uni (s\u00f8pindsvin), ris og en stor varm gryderet. Alle retterne var lavet med s\u00e6sonens lokale r\u00e5varer fra Hakone. P\u00e5 et af billederne nedenfor kan du se den fulde menu, b\u00e5de p\u00e5 japansk og engelsk. Det var virkeligt et festm\u00e5ltid og omend vi ikke var lige vilde med alle retterne (uni/s\u00f8pindsvin bliver aldrig min favorit), s\u00e5 var det lige netop s\u00e5dan en oplevelse jeg havde dr\u00f8mt om i mange \u00e5r.Selve middagen blev indtaget if\u00f8rt yukata-dragter. Vi var lidt nerv\u00f8se for om vi var de eneste der havde taget dem p\u00e5 op til restauranten, men alle andre g\u00e6ster (som i \u00f8vrigt udelukkende var japanere) havde selv yukataer og kimonoer p\u00e5. De fleste faktisk if\u00f8rt deres egne familiedragter med egne logoer/v\u00e5benskjold.Til vores kaiseki-middag valgte vi at tilk\u00f8be en flaske japansk hvidvin. Der var ogs\u00e5 vine fra mange andre lande, men vi havde aldrig pr\u00f8vet japansk vin f\u00f8r og det var faktisk en af de bedste hvidvine vi har pr\u00f8vet. Festm\u00e5ltidet blev afsluttet med en udm\u00e6rket dessert, som var ekstra pyntet op i anledningen af min f\u00f8dselsdag. Vores tjener tog ogs\u00e5 et billede af os (med tilladelse), hvilket viste sig at tjene et andet form\u00e5l (forts\u00e6t med at l\u00e6se). Det var alts\u00e5 en fantastisk oplevelse at pr\u00f8ve s\u00e5dan en fuldst\u00e6ndigt autentisk japansk kaiseki-middag.Traditionel japansk morgenmadDet n\u00e6ste m\u00e5ltid var morgenmaden dagen efter. P\u00e5 KAI Hakone serverer de udelukkende japansk mad, hvilket de skriver meget tydeligt flere steder. S\u00e5 vi var lidt sp\u00e6ndte p\u00e5 hvad det ville indeb\u00e6re til morgenmaden, da vi p\u00e5 hotellet i Tokyo havde et meget bredt udvalg inkl. vestlige specialiteter. Vi fik vores yukata-dragter p\u00e5 og gik op i restauranten om morgenen. Denne gang blev vi ledt i den anden ende af restauranten, hvor vi blev vist ind i en b\u00e5s med skyded\u00f8r. Skyded\u00f8ren blev lukket hver gang, s\u00e5 det f\u00f8ltes meget privat, omend vi kunne h\u00f8re de \u00f8vrige g\u00e6ster tale. Med mit niveau af japansk kunne jeg forst\u00e5 at de alle talte om hvor meget de n\u00f8d deres ophold og ikke mindst maden.Forholdsvist kort efter vi havde sat os kom vores tjener ind med morgenmadsanretningen \u2013 og der var meget. Billederne taler for sig selv, men igen en slags kaiseki-middag best\u00e5ende af mange forskellige retter. Hovedretten var grillet fisk, som p\u00e5 \u00e6gte japansk vis var hel. Dvs. hovedet og alt andet var der ogs\u00e5. Dertil h\u00f8rte en masse sm\u00e5 retter, eksempelvis gr\u00f8ntsager, \u00e6g, gr\u00f8nt the og naturligvis miso-suppe. Og ja, fisken spiste vi med pinde. Det var faktisk meget praktisk, da det var let at f\u00e5 k\u00f8det ud med pindene. Det smagte desuden fantastisk. Igen, nogle enkelte ting var lidt udenfor vores egne smagspr\u00e6ferencer. Men vi fik oplevelsen med og blev m\u00e6tte.P\u00e5 bordet var der ogs\u00e5 en gave fra hotellet, som viste sig at v\u00e6re et l\u00e6derindbundet fotografi af os, det fotografi som tjeneren aftenen f\u00f8r havde taget. Sikke en fantastisk gestus. Og d\u00e9t at de har brugt materialer af god kvalitet til rammen viser ogs\u00e5 bare hvor dedikerede de er, i alt de g\u00f8r. Jeg er meget taknemmelig, selvom billedet n\u00e6ppe vinder Nobels fredspris. Servicen og dedikationen fra start til slut er virkelig et pragteksempel p\u00e5 Japans g\u00e6stfrihed kaldet omotenashi \u304a\u3082\u3066\u306a\u3057. Til det kan jeg kun sige honto ni arigato gozaimasu \u672c\u5f53\u306b\u3042\u308a\u304c\u3068\u3046\u3054\u3056\u3044\u307e\u3059 (Mange tak, jeg s\u00e6tter stor pris p\u00e5 det).Efter morgenmadenEfter vi havde spist morgenmaden, udnyttede vi de sidste timer vi havde p\u00e5 hotellet og gik i onsen badet endnu engang. Det var liges\u00e5 fantastisk som f\u00f8rste gang dagen f\u00f8r. Fantastisk m\u00e5de at afslutte et fantastisk ophold p\u00e5.nfdcofcofnfdnfdcofcofcofcof"
    ],
    [
        "KAI Hakone ryokan \u2013 del 2",
        "Jeg forts\u00e6tter mini-serien om vores dagstur til Hakone, hvor vi boede p\u00e5 et virkelig smukt og traditionelt ryokan. Denne gang om onsen-faciliteterne p\u00e5 det traditionelle japanske hotel.Det der fik mig til at booke et ophold p\u00e5 KAI Hakone, var deres billeder som jeg faldt over. Jeg havde nemlig kigget p\u00e5 forskellige bookingsider og bladret gennem mange ryokans, men de fleste tiltalte mig ikke helt nok. Ikke at de fejlede noget, men jeg s\u00f8gte nok bare noget der s\u00e5 traditionelt ud, men ikke var decideret nedslidt. Og derudover m\u00e5tte det ogs\u00e5 gerne v\u00e6re lidt Instagram-worthy. Pludseligt faldt jeg over KAI Hakone med deres utroligt flotte billeder. Faktisk f\u00e6ldede jeg en t\u00e5re, da jeg gik ind p\u00e5 deres hjemmeside fordi det jeg blev pr\u00e6senteret for var perfekt (jeg har en ting med perfektionisme, is\u00e6r n\u00e5r jeg f\u00f8ler det bliver opfyldt). Der kom det ene billede efter det andet frem af is\u00e6r badefaciliteterne, som simpelthen var s\u00e5 gudesmukt. Selvom scenografien ikke matcher, fik jeg lidt et flashback til filmen Kill Bill 1, hvor hovedpersonen k\u00e6mper mod O-Ren Ishii i smukke tradtionelle omgivelser. Her m\u00e5tte jeg bare holde min 30 \u00e5rs f\u00f8dselsdag. Det kunne ikke blive mere perfekt.Onsen om efter\u00e5ret (foto: KAI Hakone)Onsen om for\u00e5ret og sommeren (foto: KAI Hakone)Den anden af de to onsen-afdelinger (foto: KAI Hakone)Onsen om vinteren med sne (foto: KAI Hakone)Onsen faciliteterne er som de fleste steder i Japan k\u00f8nsopdelt i mand/kvinde. Hos KAI Hakone v\u00e6lger de at skifte skiltningen, s\u00e5 man f\u00e5r mulighed for at pr\u00f8ve begge afdelinger. Trods det var vinter da vi var der, var det ikke s\u00e5 koldt og udsigten var som vist p\u00e5 de gr\u00f8nne billeder. Hvis du t\u00e6nker at billederne m\u00e5ske er retoucherede og har f\u00e5et skruet op for farverne, s\u00e5 er svaret nej \u2013 det ser virkelig s\u00e5dan ud i virkeligheden. Det var virkelig magisk at sidde i dette meget varme onsen bad og bare blive \u00e9t med naturen. Sidde i stilhed og lytte til det rislende vand, b\u00e5de fra selve onsen-badet der hentede vand fra varmekilderne, men ogs\u00e5 det rislende vand fra \u00e5en lige udenfor. Og ikke mindst lytte til naturen, fuglene, bladene, vinden. Dette er livet. Gid jeg kunne g\u00f8re dette regelm\u00e6ssigt.Selve onsen-badet har eftersigende mange fordele. Udover at v\u00e6re fantastisk ren terapeutisk (hvem elsker ikke et varmt bad?), s\u00e5 er det afstressende, muskelafslappende og vandet fra varmekilderne og Mt. Hakone er fyldt med sunde mineraler der er godt for huden. Faktisk anbefaler japanerne, at man ikke g\u00e5r i bad lige med det samme, s\u00e5 man f\u00e5r mest gavn af mineralerne.Ligesom andre onsen-bade er der mange regler for hvad man m\u00e5 og ikke m\u00e5. Eksempelvis er badet\u00f8j forbudt. Men selv hvis man som jeg er rimelig bluf\u00e6rdig, er det ikke et problem s\u00e5 snart man fornemmer at ingen andre t\u00e6nker over det. Hvis man nemt overopheder i vandet, hvilket sagtens kan ske da det er meget varmt, s\u00e5 kan man med fordel dyppe et lille h\u00e5ndkl\u00e6de i koldt vand og tage det p\u00e5 hovedet. Det gjorde jeg hver gang.Reglerne er ogs\u00e5 \u00e5rsagen til jeg ikke selv har nogle billeder af onsen-faciliteterne, da det naturligvis ikke er tilladt at tage billeder.N\u00e5r man er f\u00e6rdig med sit stegende hede onsen-bad og har f\u00e5et t\u00f8j p\u00e5, var der ad libitum kolde drikkevarer og sodavandsis (ispinde). Det var en god m\u00e5de at lige komme ned i en almindelige temperatur igen. Alt i alt er der igen t\u00e6nkt over hver enkelt lille detalje, b\u00e5de i forhold til g\u00e6sternes oplevelse men ogs\u00e5 designet. Det er vitterligt som at rejse flere hundrede \u00e5r tilbage i Japans historie. Jeg misunder dem for at v\u00e6rne om deres traditioner i s\u00e5 h\u00f8j grad."
    ],
    [
        "KAI Hakone ryokan \u2013 del 1",
        "Jeg forts\u00e6tter i Hakone sporet og en af de st\u00f8rste \u00e5rsager til at vi tog en dagstur til Hakone, der ligger lidt uden for Tokyo, var at vi gerne ville bes\u00f8ge et traditionelt japansk hotel kaldet ryokan. Jeg s\u00f8gte efter de mange muligheder og fandt hurtigt Hoshino Resorts KAI, der modsat de fleste andre ryokans i omr\u00e5det var forholdsvist nyt \u2013 eller hvert fald ser s\u00e5dan ud.Vi tog fra Tokyo til Hakone med shinkansen (magnettog), hvilket kun tager ca. en halv time. Man stopper ved Odawara station og m\u00e5 derefter med et lokaltog den sidste del af vejen og derfra med en bus hen til hotellet. Det lyder muligvis lidt skr\u00e6mmende, men med Google Maps er det ikke meget anderledes end at skulle en tilsvarende tur igennem Danmark. Og vores Suica-kort (et af Japans svar p\u00e5 rejsekortet) virkede ogs\u00e5 til alle transportmidlerne i Hakone \u2013 super nemt!Selve turen var gudesmuk i efter\u00e5rss\u00e6sonen. Da vi var der (slut november til start december) var det h\u00f8js\u00e6son for l\u00f8vfald, s\u00e5 der var det flotteste farvespil i naturen. Det var i sig selv en oplevelse.\nLidt af vores togtur med Shinkansen (magnettog)Da vi ankom til hotellet blev vi taget godt imod af personalet og fulgt hen til vores v\u00e6relse. Vi havde specifikt valgt et traditionelt japansk v\u00e6relse med alle dets facetter, lige fra tatami m\u00e5tter der laves af naturlige materialer og dufter sk\u00f8nt, til skyded\u00f8re, den smukke arkitektur og design. Alt var s\u00e5 japansk som man kunne forestille sig det og v\u00e6relset havde udsigt ud til en flod og Mt. Yusaka, s\u00e5 vi kunne h\u00f8re rislende vand. Det kunne ikke blive mere perfekt.Medarbejderen gennemgik tingene med os, fik booket os ind til aftensmaden i restauranten og fortalte om badefaciliteterne. Derudover hentede hun en yukata til os hver. Yukata er en mere simpel udgave af en kimono. Nu var vi klar til at tage den fulde autentiske oplevelse ind og jeg var mere klar end jeg nogensinde havde v\u00e6ret.\nHvis du er en af dem der t\u00e6nker \u201c\u00c5h nej, Japansk traditionel hotel. Er det ikke der, hvor man sover p\u00e5 gulvet?\u201d, s\u00e5 kan jeg berolige dig med at der p\u00e5 dette ryokan var meget tykke madrasser som man sov p\u00e5 (dem der ses p\u00e5 billedet). Det f\u00f8ltes ikke meget anderledes end at sove i en seng.P\u00e5 resortet m\u00f8dte vi ikke andre turister, kun japanere, hvilket gjorde oplevelsen endnu mere autentisk. Det virkede som et sted mange japanere tog til n\u00e5r de skulle fejre noget og for at vise respekt overfor traditionerne og fordi ryokans har en s\u00e6rlig plads i japanernes hjerter.Jeg har valgt at dele denne fort\u00e6lling op i tre dele, da der simpelthen er s\u00e5 meget at fort\u00e6lle og vise. N\u00e6ste del omhandler badefaciliteterne med \u00e6gte traditionelt onsen bad. G\u00e5 ikke glip af det! I mellemtiden kan du g\u00e5 p\u00e5 opdagelse i billederne fra vores smukke ryokan v\u00e6relse i \u00e6gte traditionel japansk stil.Dette blev det ultimative postkort-billede til vores familier"
    ],
    [
        "Hakone shrine og Lake Ashi",
        "Rejser du til Tokyo vil jeg virkelig r\u00e5de dig til at overveje en eller flere dagsture ud af Tokyo. Det gjorde vi p\u00e5 vores f\u00f8rste rejse og valget faldt p\u00e5 Hakone. Vi tog med Shinkansen \u65b0\u5e79\u7dda (magnettoget) fra Tokyo til Hakone og bes\u00f8gte b\u00e5de sev\u00e6rdigheder og tog p\u00e5 et luksuri\u00f8st ryokan \u65c5\u9928.For at komme til Hakone skal du med magnettog i ca. en halv time, s\u00e5 det er meget nemt at komme dertil, selv hvis man kun har en kort ferie i Japan. Det er tilladt at spise og drikke p\u00e5 Shinkansen-toget, s\u00e5 tag evt. noget med fra stationen. Da shinkansen-toget kun k\u00f8rer til Odawara station, skal du ogs\u00e5 videre med et lokalt tog og lokal bus, men med Google Maps og et Sucia eller Pasmo kort (den japanske udgave af rejsekort) er det super nemt. Selve billetten til shinkansen-toget skal du k\u00f8be p\u00e5 stationen, det virker dit rejsekort ikke til.En af de helt store attraktioner i Hakone er Lake Ashi, hvor du ogs\u00e5 finder den imponerende og utroligt smukke Hakone Shrine. Det er det perfekte sted at tage billeder til dine profiler p\u00e5 de sociale medier, og som du nok har set er det ogs\u00e5 det prim\u00e6re billede her p\u00e5 min blog (p\u00e5 forsiden). Jeg fandt dette sted meget magisk og eventyrligt og jeg vil med gl\u00e6de tage tilbage dertil igen.P\u00e5 mit billedet ligner det, at der ikke er en sj\u00e6l i n\u00e6rheden, men det passer slet ikke. Der var ret mange mennesker, men det fascinerende ved Japan er at k\u00f8kulturen spiller fuldst\u00e6ndigt. Alle stillede sig intuitivt op i k\u00f8, ventede p\u00e5 at dem foran dem fik taget de billeder de \u00f8nskede og var meget t\u00e5lmodige. Det var fantastisk! Der var ingen der skubbede, var uh\u00f8flige eller gik ind foran. Fordi alle fulgte reglerne var der ingen problemer og alle fik taget deres dr\u00f8mmebilleder. De fleste fik desuden hj\u00e6lp til billederne af dem der stod bag dem i k\u00f8en. Det gjorde vi ogs\u00e5 \u2013 vi fik hj\u00e6lp af to unge japanske kvinder og hjalp ligeledes de to der var foran os.Selve Hakone Shrine er en port og symbol der symboliserer fred. Den blev opsat efter anden verdenskrig. I dag er den en smuk attraktion der tiltr\u00e6kker og samler mennesker fra hele verden.Foruden selve Hakone Shrine er der en masse andet at se i omr\u00e5det og naturen er virkelig smuk. Bliver du sulten er der desuden masser af gode spisesteder. Nedenfor ser du nogle af vores billeder fra dagen.cofrhdrrhdrFantastisk japansk frokostanretning!Lake ashiVenter p\u00e5 bussen og nyder efter\u00e5rsfarverneVores frokost p\u00e5 Shinkansen. En bento-boks med karaage (dybstegt kylling).Vores frokost p\u00e5 shinkansen. En bento-boks med laks, ris og gr\u00f8ntsager."
    ],
    [
        "Kan japanerne tale engelsk?",
        "Som du m\u00e5ske har set er min blog nu ogs\u00e5 p\u00e5 Instagram. Jeg deler b\u00e5de opdateringer om nye blogindl\u00e6g ligesom jeg g\u00f8r p\u00e5 Facebook, men jeg deler ogs\u00e5 lidt andet indhold. S\u00e5 det er helt sikkert v\u00e6rd at f\u00f8lge min side der ogs\u00e5.En af mine f\u00f8lgere p\u00e5 Instagram stillede mig forleden et rigtig godt sp\u00f8rgsm\u00e5l. Nemlig om man i Japan skal forvente at japanerne kun taler deres modersm\u00e5l. Det svarede jeg lidt kortfattet p\u00e5, s\u00e5 nu vil jeg uddybe her i et blogindl\u00e6g.I Japan f\u00e5r alle 6 \u00e5rs engelskundervisning i folkeskolen, men mange japanere er ikke trygge ved at tale engelsk. Det virker m\u00e5ske lidt underligt for os danskere, der er blandt de bedste i verden til engelsk (af folkef\u00e6rd der ikke har engelsk som modersm\u00e5l), men for japanere handler det i h\u00f8j grad om at de ikke \u00f8nsker at skabe en akavet situation. Mange japanere frygter dybest set at de ikke kan g\u00f8re sig forst\u00e5elige p\u00e5 engelsk, selv hvis de fors\u00f8ger, og derfor undg\u00e5r de det helt. Du kender det m\u00e5ske selv fra hvis du ikke er forberedt p\u00e5 at skulle tale engelsk og derfor snubler over ordene. S\u00e5dan har japanerne det, men i h\u00f8jere grad. Og derudover bruger de ikke engelsk normalt som vi g\u00f8r i Danmark. Hvis du ender i en situation, hvor du ikke bliver forst\u00e5et p\u00e5 engelsk, s\u00e5 pr\u00f8v at udtale ordene som japanerne g\u00f8r det. Det vil nemlig \u00f8ge forst\u00e5elsen.Shop -> shoppuBeer -> biiruBed -> beddoRestaurant -> restoranCoffee -> kohiTelephone card -> telehon kaadoBus -> basuDer er dog ogs\u00e5 japanere der ikke er s\u00e5 tilbageholdende, og i stedet starter samtaler p\u00e5 engelsk. Det oplevelse vi eksempelvis med vores taxachauff\u00f8r (meget snaksagelig type) og vores personlige kok p\u00e5 Kyubey restaraunten i Ginza.Men n\u00e5r det er sagt, s\u00e5 er japanerne et enormt hj\u00e6lpsomt, h\u00f8fligt og venligt folkef\u00e6rd og min oplevelse er, at langt de fleste gerne vil fors\u00f8ge at hj\u00e6lpe p\u00e5 engelsk. Selv hvis man som jeg kan tale lidt japansk, s\u00e5 vil de oftest ikke v\u00e6re forberedte p\u00e5 det og lytter derfor efter engelske ord. S\u00e5 med andre ord, skal du ikke bekymre dig for det. Bare tal engelsk medmindre du kan japansk og du vil n\u00e6ppe f\u00e5 problemer. P\u00e5 mange hoteller og i dagligvarebutikker er der desuden ansat mange ikke-japanere. Det er folk fra hele verden der taler flydende japansk og er langt st\u00e6rkere i engelsk.Meget skiltning er ogs\u00e5 p\u00e5 engelsk, is\u00e6r n\u00e5r det kommer til transport og sev\u00e6rdigheder. I Tokyos metro eksempelvis n\u00e6vnes alt p\u00e5 b\u00e5de japansk, koreansk og engelsk. S\u00e5 det er super nemt at navigere i det. N\u00e5r man skal k\u00f8be billetter kan man ligeledes v\u00e6lge sprog p\u00e5 sk\u00e6rmen, og g\u00e5r man helt i st\u00e5 er der altid hj\u00e6lp at f\u00e5.Nu har jeg indtil videre kun rejst i Tokyo og Hakone, men jeg formoder at jo l\u00e6ngere ud p\u00e5 landet du kommer, jo f\u00e6rre vil kunne tale engelsk. Det samme g\u00e6lder meget gamle mennesker. Men s\u00e5dan er det jo ogs\u00e5 i Danmark.En anden ting du b\u00f8r forvente er, at japanerne siger mange ting p\u00e5 japansk, selv hvis de generelt taler engelsk til dig. S\u00e6tninger som irasshaimase \u3044\u3089\u3063\u3057\u3083\u3044\u307e\u305b (velkommen) og arigato gozaimashita \u3042\u308a\u304c\u3068\u3046\u3054\u3056\u3044\u307e\u3057\u305f (tak skal du have) vil du nok h\u00f8re p\u00e5 japansk uanset hvor gode deres engelsk er. S\u00e5 konklusionen p\u00e5 dette sp\u00f8rgsm\u00e5l er at du ikke skal v\u00e6re bekymret for japanernes engelskkundskaber. Og uanset hvad vil jeg anbefale dig, at du l\u00e6rer nogle overlevelsesfraser, s\u00e5 du kan forst\u00e5 nogle helt g\u00e6ngse japansker s\u00e6tninger ogs\u00e5. Ovenfor l\u00e6rte du lige to af dem, men jeg skriver snart et indl\u00e6g med flere.Har du et sp\u00f8rgsm\u00e5l til mig? S\u00e5 stil det p\u00e5 Facebook eller Instagram."
    ],
    [
        "19 gastronomiske oplevelser du SKAL pr\u00f8ve i Japan",
        "Japan er en dr\u00f8mmedestination for foodies (folk der elsker mad) og landet har langt mere at byde p\u00e5 end sushi. Faktisk er Tokyo den by i verden med absolut flest michelin-restauranter og derudover er det meget sv\u00e6rt at finde steder hvor du spiser d\u00e5rligt. Det skyldes nok japanernes evige dedikation til alt de g\u00f8r og fordi de selv har en fundamental helhjertet madkultur. Selvom nedenst\u00e5ende ting p\u00e5 listen er meget konkrete har jeg valgt at kalde det gastronomiske oplevelser, for det er det virkelig. Det er ikke \u201cbare\u201d mad.Sushi1.\u00a0SushiVi kan liges\u00e5 godt starte med sushi, da det nok er det f\u00f8rste du t\u00e6nker p\u00e5. Sushi er fantastisk i Japan og findes i mange former og serveret p\u00e5 mange m\u00e5der. Der er selvf\u00f8lgelig familieejede gourmet restauranter s\u00e5som Kyubey Ginza vi selv var p\u00e5, mere almindelige sushi-restauranter hist og her, robot-restauranter hvor running sushi konceptet er taget til det n\u00e6ste niveau og meget mere.Du b\u00f8r dog forvente at sushi i Japan er mere eksplorativ, forst\u00e5et p\u00e5 den m\u00e5de, at de ikke kun spiser laks, tun og hvidfisk. De spiser al slags fisk som sushi, s\u00e5 det er ikke sikkert at du vil kunne lide alt. Og det er helt okay, men det er sjovt at pr\u00f8ve nye ting. Vi kunne eksempelvis ikke lide s\u00f8pindsvinesushi, som ellers er en delikatesse japanerne selv er vilde med.Ramen2.\u00a0RamenRamen er japansk nudelsuppe. Eller, jeg ved faktisk ikke om man officielt siger japansk, da det egentligt stammer fra Kina. Men Japan mener selv at det er en af deres bedste opfindelser nogensinde, ikke kun gastronomisk men af alle opfindelser. Det er en suppe med nudler og forskellig topping. Det findes i uendelige formater og der er reelt set ikke regler for det. Ramen er desuden anset for at v\u00e6re fastfood i Japan og jeg m\u00e5 sige at jeg virkelig synes vi skal til at skifte vores burgere og hotdog ud med det i stedet.Japansk oksek\u00f8d3.\u00a0Oksek\u00f8dJa.. oksek\u00f8d. Japanerne g\u00e5r ekstremt meget op i deres k\u00f8d og er verdenskendte for k\u00f8d s\u00e5som kobe-k\u00f8d og wagyu-k\u00f8d, som jeg har skrevet som nr. 4 p\u00e5 listen. Men udover de to er k\u00f8d i Japan fantastisk. Vi tog bl.a. ind p\u00e5 en lille steakrestaurant, hvor vi fik en b\u00f8f. Det var eminent og virkelig noget at skrive hjem om \u2013 og vi havde ikke engang bestilt noget dyrt eller fancy.Kobe k\u00f8d4.\u00a0Kobe-k\u00f8d\u00a0og\u00a0wagyu-k\u00f8dSom n\u00e6vnt er Japan meget kendt for deres kobe-k\u00f8d og wagyu-k\u00f8d. Konceptet i de to er det samme, men forskellen er at Kobe-k\u00f8d kommer fra omr\u00e5det Kobe (i Japan). Hvis du ikke kender til det, s\u00e5 er det der g\u00f8r k\u00f8det specielt, at k\u00f8erne lever i luksusforhold. De h\u00f8rer klassisk musik, f\u00e5r en meget speciel kost og f\u00e5r s\u00e5gar massage. Disse afslappende forhold g\u00f8r en k\u00e6mpe forskel for k\u00f8det og ikke mindst smagen. Selve k\u00f8det/b\u00f8ffen har en unik fedtmarmorering, men modsat hvad man skulle tro er dette fedt af den sunde slags, ligesom avocado. Jeg er ikke videnskabsmand, s\u00e5 jeg kan ikke forklare dig hvorfor, men det smager fantastisk og er en stor oplevelse i sig selv.Soba5.\u00a0SobaSoba er boghvedenudler som er en delikatesse i Japan. Jeg ved ikke om man kan f\u00e5 det herhjemme, muligvis, men det er hvert fald noget man b\u00f8r pr\u00f8ve hvis man f\u00e5r chancen. Soba serveres tit kolde med en s\u00e6rlig sauce til som man dypper dem i. Man kan dog ogs\u00e5 f\u00e5 soba p\u00e5 andre m\u00e5der s\u00e5som en i suppe eller stegt. Soba findes i mange varianter og det tager mange \u00e5r at blive en dygtig soba-kok. Jo mindre vand der er i nudlerne jo h\u00f8jere kvalitet. Det har jeg l\u00e6rt i anim\u00e9-serien Shokugeki no Soma.Sashimi6.\u00a0SashimiLigesom sushi er sashimi bare en anden oplevelse i Japan. Japan er et land der byder p\u00e5 meget frisk fisk og hele deres madkultur fokuserer meget p\u00e5 fisk (det kunne vi l\u00e6re noget af i Danmark). Derfor f\u00e5r du fantastisk sashimi der. Hvis du ikke kender til sashimi er det r\u00e5 fisk (ligesom sushi) der er sk\u00e5ret ud og uden andet tilbeh\u00f8r. Det dyppes oftest i soya ligesom man g\u00f8r ved sushi, for at h\u00f8jne smagen.Tempura7.\u00a0TempuraTempura er friturestegning. Ofte i en meget tynd og luftig deg. Det g\u00f8r det meget spr\u00f8dt uden at v\u00e6re fyldt med fedt og olie. Japan har generelt meget friturestegt mad og de er helt sikkert verdensmestre i det. Det er ikke kun rejer der f\u00e5s som tempura, det er ogs\u00e5 gr\u00f8ntsager. Tempura er desuden noget man ofte f\u00e5r serveret p\u00e5 en izakaya (japansk pub).8.\u00a0SukiyakiUdtales skiyaki (u er oftest stumt p\u00e5 japansk). Det er en varm ret der varierer meget fra omr\u00e5de til omr\u00e5de i landet. Det best\u00e5r af k\u00f8d og gr\u00f8ntsager der tilberedes i en form for suppebase. Det er en fantastisk ret om efter\u00e5ret og i vinterperioden. Jeg har ikke f\u00e5et taget billede af sukiyaki og kan ikke finde et royalty-free billede, s\u00e5 du m\u00e5 google det selv eller bruge fantasien.Tonkatsu (i h\u00f8jre hj\u00f8rne)9.\u00a0TonkatsuTonkatsu er svinek\u00f8d i pankorasp. Det minder ret meget om wienerschnitzel, men bare langt mere raffineret og smagfuld. Oftest bruges der ogs\u00e5 k\u00f8d af meget h\u00f8j kvalitet, hvilket p\u00e5 ingen m\u00e5de st\u00e5r til sammenligning med den wienerschnitzel man f\u00e5r p\u00e5 tanken p\u00e5 vej hjem fra k\u00f8r-selv-ferie. Til fed mad som dette f\u00e5r man ofte en masse finthakket k\u00e5l, s\u00e5 det hj\u00e6lper p\u00e5 ford\u00f8jelsen.Yakitori10.\u00a0YakitoriYakitori kan overs\u00e6ttes direkte til grillet kylling, men d\u00e6kker egentligt over meget mere. Det er grillet k\u00f8d og gr\u00f8ntsager p\u00e5 pinde, lidt som n\u00e5r vi selv st\u00e5r og laver det over grillen i haven i sommerperioden. I Japan kan du f\u00e5 virkelig god yakitori, eksempelvis i Shinjukus Omoide Yokocho omr\u00e5de, der er en r\u00e6kke sm\u00e5 super autentiske gyder med restauranter og barer. Det pr\u00f8vede vi selv, hvilket jeg ogs\u00e5 snart blogger om.Bento boks jeg tog med i Shinkansen-toget11.\u00a0Mad\u00a0fra\u00a07-11\u00a0og\u00a0andre\u00a0dagligvarebutikkerJa, du l\u00e6ste rigtigt. Mad fra 7-11 og andre dagligvarebutikker, kaldet konbini \u30b3\u30f3\u30d3\u30cb (l\u00e5nt fra det engelske convenience stores). Japan er verdensmestre i mad man lige kan tage med p\u00e5 farten og jeg vil virkelig r\u00e5de dig til at pr\u00f8ve det. De fleste butikker serverer de samme slags ting, men lad os tage udgangspunkt i 7-11. Du kan f\u00e5 varm mad, sandwiches i langt bedre kvalitet end du nogensinde har pr\u00f8vet, onigiri som er sm\u00e5 riskugler med fyld i og bento bokse som er japanske slags madpakker med flere sm\u00e5 retter. Igen en ting som jeg ville \u00f8nske vi fik indf\u00f8rt her i Danmark, selvom vi ogs\u00e5 selv er ret godt k\u00f8rende.Okonomiyaki12.\u00a0OkonomiyakiDenne er lidt snyd, for jeg fik faktisk ikke pr\u00f8vet det selv. Men alle siger det er noget man b\u00f8r pr\u00f8ve. Okonomiyaki er en slags madpandekage der direkte oversat betyder \u201cgrillet som du \u00f8nsker det\u201d. Den f\u00e5s i mange varianter og indeholder b\u00e5de gr\u00f8ntsager og protein (k\u00f8d eller fisk) og toppes med nori (tang), katsuobushi (t\u00f8rret revet tunfisk) og en slags sovs. Okonomiyaki er en specialitet i Osaka og Hiroshima og spises oftest som street food.Gr\u00f8n the13.\u00a0Alt\u00a0med\u00a0gr\u00f8n\u00a0the\u00a0smagGr\u00f8n the er den absolut mest popul\u00e6re smagsvariant i Japan. Det g\u00e6lder ting som is, kager, sm\u00e5kager, slik, chokolade, matcha latt\u00e9, kolde drikke og s\u00e5 selvf\u00f8lgelig the. Jeg kan eksempelvis varmt anbefale deres Kit Kat med gr\u00f8n the. K\u00f8bte ogs\u00e5 en pose med hjem i lufthavnen, men den blev desv\u00e6rre hurtigt spist. For os i Vesten der ikke er s\u00e5 vant til at spise madvarer der smager af gr\u00f8n the er det m\u00e5ske lidt en tilv\u00e6nningssag. Vi er jo vant til at rigtig mange ting skal smage meget s\u00f8dt, men det \u00e9r alts\u00e5 l\u00e6kkert med gr\u00f8n the som smagsvariant.Dorayaki14.\u00a0DorayakiEn af mine absolutte favorit s\u00f8de sager fra Japan er dorayaki \u3069\u3089\u713c\u304d. Det er en slags puffet/luftig pandekage med fyld. Det traditionelle fyld er s\u00f8d r\u00f8d b\u00f8nnepasta, p\u00e5 japansk kaldet an \u3042\u3093, men dorayaki f\u00e5s ogs\u00e5 med meget andet slags fyld. Det er den perfekte snack p\u00e5 farten og jeg bilder mig ind at det er lidt sundere end at kv\u00e6rne en plade chokolade.Udon15.\u00a0UdonUdon er tykke nudler i en form for fiskesuppe. Jeg synes personligt det er meget anderledes end det mad jeg er vant til, men samtidigt smager det rigtig godt. Det var det f\u00f8rste jeg spiste til aftensmad i Tokyo og da jeg var ret fysisk ramt af jetlag (og derfor havde det d\u00e5rligt), var udon den perfekte ret til at f\u00e5 mig p\u00e5 rette k\u00f8l igen. Det f\u00f8ltes som om min krop blev fyldt op med energi og velv\u00e6re. Det lyder m\u00e5ske lidt overdrevet, men det var virkelig s\u00e5dan det f\u00f8ltes.Dashi-tamago (det gule)16.\u00a0Dashi-tamagoDashi er en fiskebase og tamago betyder \u00e6g. Dashi-tamago er japansk omelet som ser meget elegant ud og smager himmelsk. Jeg ville \u00f8nske jeg kunne spise det hver dag. Det f\u00e5s overalt i Japan og jeg spiste det hver dag til morgenmad. Japanerne g\u00e5r rigtig meget op i deres \u00e6g, s\u00e5 det er ingen overraskelse at de ogs\u00e5 laver verdens bedste omelet.Pandekager med fyld17.\u00a0Pandekager\u00a0med\u00a0fyld\u00a0i\u00a0ShinjukuOkay, denne var jeg selv meget skeptisk overfor. Faktisk havde jeg inden afrejse besluttet mig for at ikke ville spise pandekager med is (eller anden fyld) i Japan. Det er i min optik ikke synderligt japansk og er desuden noget man kan f\u00e5 alle steder. Men da vi s\u00e5 stod i Shinjuku-omr\u00e5det og var omgivet af specialiserede streetfood butikker kunne vi alligevel ikke dy os. Og oh my, det var godt!Kaiseki18.\u00a0Kaiseki\u00a0middagKaiseki er en meget traditionel spise i Japan, hvor man spiser mange sm\u00e5 retter opstillet og pr\u00e6senteret meget elegant. Du f\u00e5r det ofte p\u00e5 ryokans (traditionelle gammeldags hoteller) og fornemme hoteller. Hvis du har muligheden, s\u00e5 vil jeg virkelig anbefale dig at pr\u00f8ve det. Vi pr\u00f8vede det selv i Hakone p\u00e5 et ryokan og det var fantastisk. Jeg dr\u00f8mmer stadig om det.Japansk morgenmad19.\u00a0Traditionel\u00a0japansk\u00a0morgenmadDa vi var p\u00e5 ryokan i Hakone fik vi en traditionel japansk morgenmad. Ligesom kaiseki f\u00e5r man en masse forskellige retter, bl.a. en hel fisk. Man spiser med pinde og det var overraskende nemt at spise fisken med pindene, da man blot tr\u00e6kker k\u00f8det ud af fisken. Det var meget anderledes, men ogs\u00e5 fantastisk at pr\u00f8ve. Det er noget helt andet end en sk\u00e5l Cornflakes.Det var dagens liste. Er der noget jeg har glemt, s\u00e5 skriv det i kommentarfeltet."
    ],
    [
        "S\u00e6sonen for kirseb\u00e6rtr\u00e6erne kommer tidligere i \u00e5r",
        "En af \u00e5rets h\u00f8jdepunkter i Japan som b\u00e5de tiltr\u00e6kker mange lokale og ikke mindst turister er n\u00e5r kirseb\u00e6rtr\u00e6erne springer ud. Det er en af de mest bes\u00f8gte tidspunkter, hvis ikke den mest bes\u00f8gte. Og man forst\u00e5r det godt, for kirseb\u00e6rtr\u00e6er \u00e9r virkelig smukke og i Japan er det bare noget helt andet. Det er ogs\u00e5 derfor det er en af de dyreste s\u00e6soner at rejse til Japan i.I Japan har man traditionen hanami \u82b1\u898b der direkte kan overs\u00e6ttes til \u2018blomster se\u2019 eller rettere, at se p\u00e5 blomster. Det handler dog ikke blot om at se p\u00e5 blomsterne, men at stoppe op og nyde dem. En meget mindful tradition som nok er meget sundt for alle mennesker.Som al anden natur er kirseb\u00e6rtr\u00e6erne i Japan afh\u00e6ngige af klima og vejr, og i 2019 forventes det at kirseb\u00e6rtr\u00e6erne springer ud tidligere end normalt. Normalt sker det i april m\u00e5ned. Da vi var i Japan i november/december var der ogs\u00e5 meldinger om, at nogle planter og tr\u00e6er allerede troede det var for\u00e5r pga. det varme vejr. Hvorn\u00e5r blomstringen begynder varierer meget gennem landet fordelt over flere m\u00e5neder. Det skyldes at klimaet i Japan er meget forskelligt fra omr\u00e5de til omr\u00e5de. Da vi var i Japan i november/december, viste vejrudsigten b\u00e5de minus-grader i nord, 15-18 grader i Tokyo-omr\u00e5det hvor vi var og 32 grader i det sydvestlige Japan.Lige nu forventes det at blomstringen sker i f\u00f8lgende byer:\u25cf Kochi: 18. marts\u25cf Fukuoka: 20. marts\u25cf Tokyo: 22. marts\u25cf Nagoya: 22. marts\u25cf Hiroshima: 23. marts\u25cf Wakayama: 24. marts\u25cf Kyoto: 25. marts\u25cf Osaka: 27. marts\u25cf Kagoshima: 28. marts\u25cf Kanaawa: 2. april\u25cf Nagano: 9. april\u25cf Sendai: 9. april\u25cf Aomori: 24. april\u25cf Sapporo: 4. majKilde: Japan Meteorological CorporationJeg har helt sikkert selv sakura-s\u00e6sonen p\u00e5 min to-do liste, men \u00e6rlig talt er jeg mere et efter\u00e5rsbarn. Jeg synes at naturen er langt smukkere, n\u00e5r tr\u00e6erne skifter farve og har et vildere spil. Det kommer der ogs\u00e5 indl\u00e6g om."
    ],
    [
        "Moderne og smuk kunst af teamLab Borderless Tokyo",
        "Op til vores rejse til Japan fulgte jeg mange Japan og Tokyo relaterede hashtags p\u00e5 Instagram. En ting der blev ved med at dukke op i mit feed var kunstudstillingen teamLab Borderless i Tokyo. Det er noget af det mest instagram-worthy du kan finde og jeg m\u00e5tte bare opleve det med mine egne \u00f8jne.Selve\u00a0kunstudstillingenEr du til moderne kunst vil du elske denne kunstudstilling. Det er et stort museum med kunstneriske lysinstallationer som man g\u00e5r p\u00e5 opdagelse i. Der er ingen vejledning, ingen kort, ingen bestemt m\u00e5de at udforske det p\u00e5. S\u00e5 hver g\u00e6st f\u00e5r sin egen unikke oplevelse. Udover at udstillingen er meget \u00e6stetisk smuk, s\u00e5 er den i sig selv ogs\u00e5 ret mindblowing og inspirerende. Jeg var meget fascineret over hvad de har fundet p\u00e5 af id\u00e9er og hvordan man kan arbejde med lys, m\u00f8rke, niveauer, interaktion og samspillet mellem den fysiske verden og den digitale.Flere af de ting man kunne se var interaktive. Dvs. at afh\u00e6ngigt af hvordan g\u00e6sterne var og agerede, tilpassede udstillingen sig. S\u00e5 i mods\u00e6tning til at se p\u00e5 klassisk kunst der er helt stillest\u00e5ende, s\u00e5 var dette en meget mere levende og legende oplevelse.Jeg vil anbefale udstillingen til alle der er interesserede i moderne kunst eller som blot \u00f8nsker at tage nogle fede billeder til Instagram-profilen. Det er en oplevelse du ikke m\u00e5 misse!teamLab Borderless Tokyo ligger i Yokohama-omr\u00e5det. Det er helt ude ved havnen, men stadig nemt at komme til med tog. Mens du er i omr\u00e5det kan du overveje at udforske Yokohama, der ofte er et overset omr\u00e5de i Tokyo. Dog har den meget at byde p\u00e5, ikke mindst gastronomisk.L\u00e6ngere nede finder du nogle af de billeder jeg tog. Jeg gik ikke s\u00e5 meget op i at tage billeder, s\u00e5 i stedet synes jeg du skal se nogle af billederne man kan finde p\u00e5 Instagram.\nhttps://www.instagram.com/p/BsXYnq5hPTl/\nhttps://www.instagram.com/p/BsdcHE4gyfo/\nhttps://www.instagram.com/p/BsdGF0cBRvK/\nhttps://www.instagram.com/p/BsDcMBUFaPk/\nhttps://www.instagram.com/p/BsYI31UnW6s/btfmdnbtfmdncofrhdrptrmdemdemdebtfmdnbtfmdnbtfmdnbtfmdnbtfmdnbtfmdnbtfmdn"
    ],
    [
        "12 ting du ikke m\u00e5 g\u00f8re i Japan!",
        "Japan er et land fyldt med regler, som alle borgere overholder. Det er bl.a. derfor at alt bare fungerer i Japan, trods de er s\u00e5 mange mennesker. Det forventes dog ogs\u00e5 at turister og alle andre overholder disse regler. Ogs\u00e5 selvom mange af reglerne er uskrevne. S\u00e5 i dag vil jeg fort\u00e6lle dig 12 ting du absolut ikke m\u00e5 g\u00f8re i Japan.1.\u00a0Smid ikke med\u00a0skrald\u00a0og\u00a0affaldJapan er et ekstremt rent land. Faktisk er det meget sj\u00e6ldent man finder skrald og affald, da alle japanere g\u00e5r meget op i at sortere affald og holde f\u00e6llesarealer rene. Lidt sp\u00f8jst s\u00e5 er det samtidigt enormt sv\u00e6rt at finde skraldespande. Oftest findes de kun ved de sm\u00e5 dagligvarebutikker s\u00e5som 7-11 og Family Mart. Derfor m\u00e5 du holde dit skrald indtil du kommer hen til s\u00e5dan en.2.\u00a0Giv ikke drikkepengeI Japan giver man ikke drikkepenge, da det h\u00f8je serviceniveau forventes v\u00e6rende en del af den generelle service og dermed ogs\u00e5 en del af den pris man allerede betaler. Hvis du pr\u00f8ver at give drikkepenge, vil du h\u00f8jest sandsynligt blive m\u00f8dt af forvirring fra tjeneren, bartenderen eller hvem du nu fors\u00f8ger at give drikkepenge. Lad i stedet v\u00e6re og nyd at du ikke ligesom i Danmark bliver tvunget til at svare \u201cNej\u201d til drikkepenge p\u00e5 betalingsterminalen mens tjeneren holder \u00f8je.3.\u00a0Tal ikke i\u00a0telefon\u00a0i\u00a0offentlig\u00a0transportFordi der er s\u00e5 mange mennesker i den japanske offentlige transport, g\u00e5r japanerne meget op i at vise hensyn til hinanden. Derfor anses det for v\u00e6rende uforskammet at tale i telefon i metroen, bussen eller toget. Har du brug for at tale i telefon m\u00e5 du st\u00e5 af.4.\u00a0Stik\u00a0ikke spisepinde\u00a0ned\u00a0i\u00a0en\u00a0sk\u00e5l\u00a0risI Japan g\u00f8r man dette ved begravelsesceremonier og derfor er det et absolut no-go i andre sammenh\u00e6nge.5. Glem ikke at tage\u00a0dine\u00a0sko\u00a0afDet er ligeledes et no-go at ikke tage sine sko af i private hjem i Japan. Hvis du g\u00e5r indenfor og ser at der er en niveau-forskydelse mellem indgangen og resten af hjemmet eller et anden indend\u00f8rsareal, skal du huske at tage skoene af.6.\u00a0G\u00e5\u00a0ikke\u00a0overfor\u00a0r\u00f8dtI Danmark og Vesten generelt er det for mange ret normalt at g\u00e5 overfor r\u00f8dt ved et trafiklys s\u00e5fremt der ikke er trafik og det dermed ikke vil v\u00e6re til fare for andre. Men i Japan skal du alts\u00e5 fortsat vente p\u00e5 det bliver gr\u00f8nt. Alt andet er uforskammet.7.\u00a0Undervurder\u00a0ikke\u00a0etiketten\u00a0ved\u00a0visitkortJapanere har en anden etikette ved udveksling af visitkort. Faktisk bliver visitkort set som v\u00e6rende en forl\u00e6ngelse af afgiverens person og sj\u00e6l, s\u00e5 derfor b\u00f8r du tage imod det med begge h\u00e6nder og n\u00f8jsomt betragte detaljerne ved det. Du m\u00e5 ligeledes ikke bare stikke det i lommen, men b\u00f8r i stedet placere det i din pung eller en s\u00e6rskilt visitkort-holder, s\u00e5 du viser modparten hvor meget pris du s\u00e6tter p\u00e5 det.8.\u00a0Brug\u00a0ikke\u00a0for\u00a0meget\u00a0fysisk\u00a0kontaktI Japan og mange andre asiatiske lande bruger man ikke fysisk kontakt s\u00e5 meget som herhjemme. I Japan specifikt bukker de som regel i stedet for at give h\u00e5nd. Faktisk har de flere forskellige slags buk med forskellig mening, hvilket jeg vil skrive om en anden dag. S\u00e5 n\u00e5r du har lyst til at give h\u00e5nd eller kramme, b\u00f8r du i stedet bukke.9.\u00a0Gnid\u00a0ikke\u00a0dine\u00a0spisepinde\u00a0mod\u00a0hinandenAt gnide sine spisepinde mod hinanden for at fjerne splinter bliver anset for v\u00e6rende meget ubeh\u00f8vlet, da det signalerer at restaurantejeren bruger spisepinde af d\u00e5rlig kvalitet. Og selvom det er tilf\u00e6ldet, s\u00e5 er det bare en ting man ikke g\u00f8r.10.\u00a0Spis\u00a0og\u00a0drik\u00a0ikke\u00a0offentligt\u00a0mens\u00a0du\u00a0g\u00e5rDet er i og for sig OK at spise offentligt, men du b\u00f8r ikke g\u00f8re det mens du g\u00e5r. Find i stedet en dagligvarebutik (hvor det er normalt at spise/drikke udenfor) eller find en park. I Tokyo var der enormt mange parker, s\u00e5 det var det vi selv gjorde da vi var der.11.\u00a0Puds\u00a0ikke\u00a0n\u00e6se\u00a0offentligtDenne er m\u00e5ske lidt overraskende, men faktisk er det uh\u00f8fligt at pudse n\u00e6se offentligt. I stedet b\u00f8r du t\u00f8rre snot v\u00e6k og finde et toilet du kan pudse din n\u00e6se p\u00e5, v\u00e6k fra andre mennesker. Igen handler det om at vise hensyn til sine medmennesker.12.\u00a0Spring\u00a0aldrig\u00a0k\u00f8er\u00a0over!Japan har den bedste k\u00f8-kultur jeg nogensinde har oplevet. Hvor man i alle andre lande ville opleve at folk bare maser sig frem for at komme til, stiller japanere sig i k\u00f8 og venter p\u00e5 det bliver deres tur uanset hvor lang tid det tager. Det g\u00e6lder b\u00e5de ved restauranter, offentlig transport, ved sev\u00e6rdigheder osv. Det er fantastisk! S\u00e5 husk at f\u00f8lge den regel.Der findes mange flere uskrevne regler som du b\u00f8r f\u00f8lge i Japan, men mit generelle tip er blot at l\u00e6gge m\u00e6rke til hvad japanerne selv g\u00f8r og s\u00e5 g\u00f8r det samme.Kender du til en japansk regel jeg ikke har f\u00e5et med i denne liste? S\u00e5 skriv den i kommentarfeltet."
    ],
    [
        "Candeo Hotels Roppongi",
        "Til forberedelserne af min dr\u00f8mmerejse til Japan var det vigtigt for mig at bo godt. B\u00e5de n\u00e5r det gjaldt selve hotellet, men ogs\u00e5 omr\u00e5det, hvor centralt det l\u00e5 og de muligheder der var omkring. Som s\u00e5 mange andre storbyer er listen af hoteller i Tokyo n\u00e6rmest uendelige og dermed ret uoverskuelige. Vi valgte dog at bo p\u00e5 det n\u00e6sten sprit nye Candeo Hotels i Roppongi-omr\u00e5det af Tokyo.Roppongi, det centrale og fancy omr\u00e5de af TokyoRoppongiRoppongi \u516d\u672c\u6728 kan overs\u00e6ttes til \u201c6 tr\u00e6er\u201d. Det ligger i det centrale Tokyo og er en flot og fornemt omr\u00e5de med mange spisesteder, et aktivt natteliv og meget mere. Omr\u00e5det er is\u00e6r kendt for Roppongi hills som er en vej med mange flotte og eksklusive butikker og som omkring juletiden er fyldt med flotte lys. Det er p\u00e5 ingen m\u00e5de det meste travle omr\u00e5de af Tokyo, s\u00e5 trods det l\u00e5 meget centralt var det ikke hektisk som eksempelvis Harajuku og omr\u00e5det ved Tokyo Station. I Roppongi finder du ogs\u00e5 det ikoniske Tokyo Tower, som er muligt at komme op i.Hotel-entr\u00e9en. Flere billeder i bunden.Candeo\u00a0Hotels\u00a0RoppongiTil valget af hotel kiggede jeg p\u00e5 mange l\u00f8sninger, men faldt til sidst over en YouTuber der var betalt for at promovere Candeo Hotels i Roppongi. Et helt nyt hotel (p\u00e5 det tidspunkt) der er bygget meget h\u00f8jt og som ligger perfekt i Roppongi. Jo h\u00f8jere man bor, jo bedre udsigt har man over meget af Tokyo, nogle af v\u00e6relserne endda med udsigt til Tokyo Tower \u2013 som taget ud af et turist-postkort. Derudover er hotellet meget smukt indrettet og alting helt nyt. Det er bare en anden oplevelse end et gammelt slidt hotel med t\u00e6pper der stinker (aner ikke om det findes i Japan der jo er meget pligtopfyldende og dedikerede i alt de arbejder med). Morgenmaden var desuden eminent! Der var noget til enhver smag. Jeg elsker japansk mad, og n\u00f8d virkelig meget at f\u00e5 miso-suppe, forskellige sm\u00e5 varme retter og masser af gr\u00f8ntsager til morgenmad, selvom jeg normalt prim\u00e6rt spiser br\u00f8d. Denne morgenmad var s\u00e5 sund og et perfekt energiboost som optakt til hver dags mange oplevelser og indtryk. Er man ikke s\u00e5 meget til den slags retter som morgenmad var der ogs\u00e5 helt almindelig vestlig morgenmad, s\u00e5 som jeg sagde \u2013 noget for enhver smag.Vi havde booket et Executive Queen rum. Det var v\u00e6sentligt mere kompakt end som illustreret p\u00e5 hotellets billeder, men s\u00e5dan synes jeg altid det er. Der manglede ikke noget. Selve v\u00e6relset var meget flot og rent og med en fantastisk udsigt udover Tokyo. Vi var heldige at bo p\u00e5 15. etage, der var den n\u00e6sth\u00f8jeste og faktisk den h\u00f8jeste man kan bo p\u00e5. Den 16. etage er nemlig dedikeret til hotellets spa-faciliteter. P\u00e5 hotelv\u00e6relset var der bl.a. aircondition som b\u00e5de kunne k\u00f8le og varme og derudover et badev\u00e6relse der trods den lille st\u00f8rrelse b\u00e5de indholdte et badekar inkl. bruser, h\u00e5ndvask og et dusch-toilet.Spa-faciliteter p\u00e5 hotelletRooftop spabad p\u00e5 toppen af hotelletJapan har en stor badekultur som er meget anderledes end hvad vi er vant til. Dette var ogs\u00e5 inkorporeret p\u00e5 dette hotel, hvilket er en luksus jeg ikke vil v\u00e6re foruden n\u00e6ste gang jeg bes\u00f8ger Japan. Faciliteterne var k\u00f8nsopdelte og indebar ting s\u00e5som sauna, indend\u00f8rs meget varm spabad/pool og en udend\u00f8rs meget varm spabad/pool. N\u00e5r jeg skriver pool skal det ikke forst\u00e5s som at man kan sv\u00f8mme i den, for det kan man ikke og det m\u00e5 man ikke. Men meningen er, at man efter at have gjort sig helt ren i de f\u00e6lles vaskefaciliteter s\u00e6tter sig i spabadet og bliver opvarmet. Det er meget sundt for krop og sj\u00e6l og noget som jeg desv\u00e6rre tror vi har undervurderet effekten af her i Danmark. En v\u00e6sentlig forskel ved denne kultur er, at badet\u00f8j er forbudt. Ja, man skal v\u00e6re helt n\u00f8gen. Man har mulighed for at have et lille v\u00e5dt h\u00e5ndkl\u00e6de p\u00e5 hovedet for at undg\u00e5 overophedning, men ellers er det som gud har skabt os. Tanken om dette virkede gr\u00e6nseoverskridende til at starte med, men n\u00e5r man fornemmer at ingen t\u00e6nker over det, g\u00f8r man det heller ikke selv.Selve det at have adgang til disse spafaciliteter var guld v\u00e6rd efter at have vandret Tokyo tyndt for at oplevelser hver dag. Vi brugte det hver eneste dag og ofte var vi helt alene deroppe. Det var fantastisk. Oh, og fik jeg sagt at spabadet havde fuld udsigt udover Tokyo? Godt nok med delvis afsk\u00e6rmning (nok for at sk\u00e5ne nabobygningerne), men stadigv\u00e6k. Det var fantastisk og jeg vil anbefale det til alle.Candeo Hotels Roppongi set fra gadenJapansk morgenmadUdsigten fra 15. salMorgenudsigt fra hotelsv\u00e6relset"
    ],
    [
        "Dorayaki \u2013 en l\u00e6kker japansk snack",
        "Jeg er vild med den japanske snack dorayaki \u3069\u3089\u713c\u304d! Det er en slags wagashi \u548c\u83d3\u5b50, eller p\u00e5 dansk; s\u00f8de sager, og best\u00e5r af to sm\u00e5 tykke og luftige pandekager med et fyld af s\u00f8d r\u00f8d b\u00f8nnepasta, ogs\u00e5 kaldet an \u3042\u3093 p\u00e5 japansk. De f\u00e5s n\u00e6sten alle steder i Japan og er den perfekte snack mens man er p\u00e5 farten eller blot har lyst til noget s\u00f8dt derhjemme.Som beskrevet er dorayaki meget luftigt og har generelt en l\u00e6kker konsistens og smag. Selve b\u00f8nnepastaen, som jo ikke er noget vi plejer at spise her i Danmark, er meget s\u00f8d og har trods indkogningen stadig bid. Det er en all-around dessert som jeg aldrig tror jeg bliver tr\u00e6t af, trods dens egentlige simplicitet.Flot gave\u00e6ske p\u00e5 vej hjem fra JapanP\u00e5 vej hjem fra Japan k\u00f8bte jeg ogs\u00e5 en gave\u00e6ske med dem, godt nok til mig selv, men jeg m\u00e5 sige at Japan aldrig skuffer p\u00e5 deres dedikation. Indpakningen var imponerende fra start til slut. B\u00e5de det omhyggelige gavepapir i perfekt symmetrisk omslutning, til \u00e6sken med de smukke detaljer, til selve dorayaki pandekagerne der stod semi-oprejst for en flot pr\u00e6sentation. Det er virkelig en gave\u00e6ske jeg ville give andre med gl\u00e6de. Dog kommer det ikke til at ske, da jeg spiser dem alle selv.Ogs\u00e5 som filmstjerneJeg blev f\u00f8rste gang bekendt med dorayaki i filmen an \u3042\u3093 (r\u00f8d b\u00f8nnepasta). P\u00e5 dansk er filmen navngivet lidt mere marketingvenligt; M\u00e5nen over kirseb\u00e6rtr\u00e6erne. Det er en fantastisk film som vi f\u00f8rst s\u00e5 i biografen og efterf\u00f8lgende har genset. Jeg skriver nok et indl\u00e6g om den senere, da den virkelig fortjener sit eget spotlight.Da jeg vist ikke kan k\u00f8be dorayaki her i Danmark, bliver n\u00e6ste skridt for mig nok at l\u00e6re at lave dem selv. Sig til hvis du kender en god opskrift.nfd"
    ],
    [
        "Jul i Japan \u2013 det er ikke hvad du tror",
        "\u30e1\u30ea\u30fc\u30af\u30ea\u30b9\u30de\u30b9 (merry christmas)I Japan holder de ogs\u00e5 jul, i stor stil faktisk. Da jeg var der, var det i slut november til start december, s\u00e5 jeg oplevede meget af den japanske jul og deres juletraditioner. Japan er ikke et kristent land, faktisk er kun omkring 1% af japanerne kristne. Resten er prim\u00e6rt taoister og buddhister. Det holder dem dog ikke fra at fejre julen med al dens hygge, farver, mad og belysning. Men som overskriften n\u00e6vner, er japansk jul v\u00e6sentligt anderledes end hvad vi selv er vant til i Danmark. Selvom det ikke er en officiel helligdag, holder Japanske skoler mange steder lukket juledag.Kentucky\u00a0Fried\u00a0Chicken\u00a0som\u00a0julemadJa, du l\u00e6ste rigtigt. I Japan har KFC v\u00e6ret geniale at fuldst\u00e6ndigt l\u00e6gge beslag p\u00e5 julen siden 1974. Jeg ved ikke hvordan (man kan sikkert l\u00e6se sig til det et sted), men hovedrollen i den japanske jul er og bliver alts\u00e5 friturestegt kylling \u2013 helst fra KFC. I forvejen spiser japanerne meget friturestegt mad og friturestegt kylling hedder karaage \u5510\u63da\u3052. De bruger oftest panko-rasp, som er genialt til alt der skal frituresteges (pr\u00f8v det! Det kan k\u00f8bes i de fleste supermarkeder efterh\u00e5nden). Da jeg var i Japan, var der reklamer overalt for friturestegt kylling, b\u00e5de udend\u00f8rs, i TV, i metroen, ja alle steder. Og japanerne skal v\u00e6re hurtigt ude, for ellers bliver det udsolgt. At komme hjem med friturestegt kylling fra den lokale konbini \u30b3\u30f3\u30d3\u30cb (convenience stores som f.eks. 7/11 eller Family Mart) bliver man n\u00e6ppe popul\u00e6r hos familien med, ligesom vi ogs\u00e5 her i Danmark g\u00e5r meget op i at k\u00f8be gode r\u00e5varer til julemaden.Bare se nedenst\u00e5ende reklamer som jeg fandt p\u00e5 YouTube. De fleste omhandler friturestegt kylling, og jeg elsker det. Det er s\u00e5 anderledes fra Danmark og fuldst\u00e6ndigt gennemf\u00f8rt.Stillbillede fra en japansk KFC tv-reklame\nJapanske julereklamer 2018Japansk julekage: jordb\u00e6rlagkageVi forts\u00e6tter i det gastronomiske spor, for n\u00e5r det kommer til s\u00f8de sager, s\u00e5 spiser japanerne i julen jordb\u00e6rlagkage.Faktisk er den lagkage-emoji der findes p\u00e5 din telefon netop Japans julekage. Sjovt ikke?Vi fik ikke pr\u00f8vet denne dessert da vi var der, men l\u00e6kker ser den ud.Belysning i byenJapan er verdensmestre (synes jeg) i julebelysning, eller som de kalder det \u30a4\u30eb\u30df\u30cd\u30fc\u30b7\u30e7\u30f3 (illumination, udtales irumineshion). Da vi var der, var mange omr\u00e5der i Tokyo belyst virkelig smukt og ligesom alt andet, g\u00f8r de det helhjertet og fuldst\u00e6ndigt gennemf\u00f8rt. Vi har kun billeder fra Roppongi-omr\u00e5det, som var der vores hotel l\u00e5, men der findes ogs\u00e5 mange andre steder med flot julebelysning, endda endnu flottere end det vi fik taget billeder af. S\u00e5 overvejer du at rejse til Japan en dag, kan juletiden klart ogs\u00e5 anbefales. Det giver materiale til din Instagram-profil \ud83d\ude42 Pr\u00f8v evt. at google \u30a4\u30eb\u30df\u30cd\u30fc\u30b7\u30e7\u30f3 og se hvad der kommer frem.Julelys i Roppongi, TokyoJulelys"
    ],
    [
        "Kyubey Ginza \u2013 Hj\u00e6lp! Min sushi bev\u00e6ger sig stadig!!",
        "En af vores must-dos i Tokyo var at spise sushi. Men vi ville ikke \u201cbare\u201d spise sushi. Vi ville have en super autentisk og mind-blowing gastronomisk oplevelse og gerne fra en anderkendt restaurant. F\u00f8rst fors\u00f8gte jeg at finde et sted at booke bord p\u00e5 Sukiyabashi Jiro, som mange kender fra Netflix udsendelsen Jiro\u2019s Dream of Sushi. Restauranten har 3 michelinstjerner og ejeren Jiro er blevet udpeget til at v\u00e6re en nationalskat af landet selv. Men det var desv\u00e6rre ikke muligt, da de ikke l\u00e6ngere tager reservationer, da der kun er plads til 10 personer i restauranten og de drukner i anmodninger. Derudover er prisen ogs\u00e5 enorm her p\u00e5 en af verdens mest renommerede restauranter, s\u00e5 det ville nok ikke lade sig g\u00f8re uanset.Men en anden meget renommeret restaurant vi fik anbefalet af venner var Kyubey i Ginza. Kyubey k\u00f8rer den samme stil. Dvs. en familiedrevet restaurant med meget traditionel japansk interi\u00f8r, f\u00e5 pladser i hver af deres restauranter og man har sin egen kok der laver en gourmet omakase menu. Jeg havde ogs\u00e5 set restauranten p\u00e5 YouTube i showet Worth It?, hvor jeg allerede var totalt solgt. Man skulle reservere bord via sit hotel, hvilket vi f\u00f8rst kunne f\u00e5 lov til ved ankomst til hotellet, men det lykkedes alligevel.Ved\u00a0ankomstVi tog en taxa fra vores hotel til restauranten, hvilket ogs\u00e5 var en oplevelse i sig selv. Taxa er meget dyrt i Japan, chauff\u00f8rerne har meget fint t\u00f8j og handsker p\u00e5 og d\u00f8rene g\u00e5r op automatisk.Restauranten l\u00e5 i en sidegade til en af Ginzas hovedgader. Intet flashy, som Ginza ellers er, men alligevel en meget flot indgang. Ved ankomst blev vi straks m\u00f8dt af en kimonokl\u00e6dt kvinde, der spurgte til vores reservation. Hun grinte lidt fordi jeg kunne sige mit navn p\u00e5 den japanske m\u00e5de (Saimon Herumansen) og viste os derefter hen til vores bord.Ligesom de fleste andre steder i Japan var vi de eneste ikke-japanere, hvilket jeg er s\u00e5 vild med! Restauranten er meget lille og man sidder helt oppe i \u201cbaren\u201d, hvor kokkene st\u00e5r bagved og laver maden til g\u00e6sterne. Hvert s\u00e6t af g\u00e6ster har sin egen kok, der holder \u00f8je med hvor hurtigt man spiser, s\u00e5 han tilpasser tilberedningen til dette. Vores kok talte ogs\u00e5 fint engelsk, s\u00e5 selv n\u00e5r mit japanske kom til kort var der intet problem. Der var nok 4-5 kimonokl\u00e6dte kvinder der gik rundt og sikrede at alle havde drikkevarer. P\u00e5 anbefaling fra kokken bestilte vi en s\u00f8d sake som jeg synes var rigtig god og derudover fik vi vand. P\u00e5 de fleste restauranter i Japan f\u00e5r man vand ad libitum, hvilket er meget rart.Klientellet i restauranten var meget alsidigt. Der var b\u00e5de nogle der lignede store virksomhedsdirekt\u00f8rer, nogle unge og rige mennesker der var meget flot kl\u00e6dte, en teenager if\u00f8rt en billig t-shirt, en familie der fejrede en f\u00f8dselsdag og et ungt par der var p\u00e5 date.Maden\u00a0og\u00a0den\u00a0gastronomiske\u00a0oplevelseVi bestilte en omakase-menu til 15.000 Yen (ca. 885 kr.) pr. person. Kokken gik straks i gang med maden. Vi spise alting lidt hurtigt, da vi f\u00f8lte vi var n\u00f8dt til det, n\u00e5r kokken hele tiden \u201cventede\u201d p\u00e5 vi blev f\u00e6rdige. Det tror jeg reelt set ikke vi havde beh\u00f8vet. Det betyder dog, at jeg ikke fik taget billeder af alle retterne.Overordnet set var maden en k\u00e6mpe oplevelse og meget sp\u00e6ndende. Nogle gange lidt for sp\u00e6ndende. For eksempel var vi ikke s\u00e6rlig vilde med sushi af s\u00f8pindsvin (kaldet uni \u3046\u306b p\u00e5 japansk). S\u00f8pindsvin-sushi og s\u00f8pindsvin generelt er en meget popul\u00e6r spise i Japan. Visuelt mindede det om en v\u00e5d form for torskerogn (og vi danskere kan som regel godt lide torskerogn), men konsistensen var lidt m\u00e6rkelig for os. Dog fik vi ogs\u00e5 mange enormt gode sushi og sashimi-retter. Vi fik eksempelvis flere slags tun der var fantastisk. Det samme med mange andre retter som jeg ville \u00f8nske jeg kunne spise igen.Til alle retterne var kokken god til at fort\u00e6lle os hvordan man bedst spise de enkelte retter. Nogen skulle spises med lidt soya, andre uden og nogen skulle spises lige med det samme.Halv-levende\u00a0sushi..\u00a0HJ\u00c6LP!En af aftenens st\u00f8rste oplevleser, der klart har br\u00e6ndt sig ind p\u00e5 nethinden permanent, var da vi skulle have en rejesushi. Vi blev spurgt om vi ville have den \u201cvery fresh\u201d eller let tilberedt. Vi kiggede p\u00e5 hinanden og sagde i kor at den gerne m\u00e5tte v\u00e6re let tilberedt. Men alle kokkene overbeviste os om at pr\u00f8ve det \u201cvery fresh\u201d i stedet, fordi det er den \u00e6gte japanske m\u00e5de og at det er rigtig godt. Hvad \u201cvery fresh\u201d skulle vise sig at betyde, var at rejen stadig bev\u00e6gede sig. Han tilberedte den ved at fl\u00e5 rejen, der lige havde spr\u00e6llet p\u00e5 hans sp\u00e6kbr\u00e6t, over p\u00e5 midten. Kroppen bev\u00e6gede sig stadig livligt mens han pillede ben og skal af. Hovedet l\u00e5 p\u00e5 sp\u00e6kbr\u00e6ttet og stirrede p\u00e5 os med foragt. Sushien fik vi derefter serveret, og til vores store skr\u00e6k bev\u00e6gede rejekroppen sig stadig. Den var selvf\u00f8lgelig d\u00f8d, men nerverne trak sig sammen. Tro mig, jeg har aldrig tygget noget mad s\u00e5 hurtigt som d\u00e9r. Jeg havde ikke lyst til at m\u00e6rke den bev\u00e6ge sig i munden p\u00e5 mig (og det gjorde jeg s\u00e5 heller ikke). Smagsm\u00e6ssigt var det rigtig godt, s\u00e5 jeg er glad for at vi sagde ja til at f\u00e5 det p\u00e5 denne m\u00e5de. Alle de lokale japanere fik ogs\u00e5 retten p\u00e5 den m\u00e5de \u2013 nogle mere rutinerede end andre.Da vi var f\u00e6rdige med den spr\u00e6llende reje, fik vi serveret hovedet (det der l\u00e5 og kiggede p\u00e5 os f\u00f8r). Denne gang dog dybstegt. Kokken sagde at alt skulle spises, men det gjorde vi alts\u00e5 ikke. Vi var ogs\u00e5 ved at v\u00e6re meget m\u00e6tte, s\u00e5 det endte lidt med at vi m\u00e5tte prioritere hvad vi spiste.Billeder og videoer\u00a0fra\u00a0aftenen\nStemningsvideo fra Kyubey Ginza\nDen fam\u00f8se sushi der bev\u00e6ger sig (wait for it\u2026)\nServering af dybstegt rejehovedVurdering\u00a0af\u00a0Kyubey\u00a0GinzaDenne gastronomiske oplevelse var alt jeg havde h\u00e5bet p\u00e5. Det var high end, meget elegant, hyggeligt og super autentisk. Jeg vil huske denne aften og oplevelse resten af mit liv.Prisen p\u00e5 15.000 Yen pr. person (ca. 885 kr.) lyder af meget for nogle, men jeg synes klart det var pengene v\u00e6rd. Samlet set blev det 2.298 kr."
    ],
    [
        "S\u00e5 blev det endelig min tur til at rejse til Japan",
        "Hej og velkommen til min nye blog; Simons Japan.Jeg har v\u00e6ret vild med Japan, japansk kultur, gastronomi, film, musik, anime og sprog siden jeg var teenager, m\u00e5ske allerede fra da jeg var barn. Jeg dr\u00f8mte derfor i mange \u00e5r om at rejse til Japan, men der skulle alligevel g\u00e5 mange \u00e5r inden det skete. Faktisk mere end 15 \u00e5r. Jeg havde i mange \u00e5r udskudt det pga. h\u00f8je forventninger (og dermed h\u00f8je krav til rejsebudget) og i stedet sagt til mig selv gang p\u00e5 gang at det bare gerne skulle ske inden jeg fyldte 30. Ikke af nogen rationel eller logisk \u00e5rsag, da rejser som regel ikke er begr\u00e6nset af ens alder i voksenlivet, men for mig gav den deadline mening og gjorde at jeg kunne have ro i maven mens jeg udsk\u00f8d dr\u00f8mmen igen og igen. M\u00e5ske g\u00f8r du det samme lige nu?Men da jeg her i 2018 var ved at fylde 30 \u00e5r (d. 30. november) og endnu ikke havde nogen plan om rejsen, besluttede jeg mig for at f\u00e5 det til at ske alligevel. Jeg havde i ugerne forinden set mange YouTubere vlogge om deres fede og autentiske oplevelser fra Japan, og selvom jeg fandt det meget sp\u00e6ndende at f\u00f8lge med i, gjorde det mig nu ogs\u00e5 mere og mere trist over at ikke selv have udsigt til at opfylde dr\u00f8mmen. Efter at have haft en rigtig gr\u00e5 og trist dag med disse tanker, gik jeg i l\u00f8sningsmode og kom i tanke om at jeg igennem en \u00e5rr\u00e6kke har samlet points hos SAS der bl.a. kan veksles til flybilletter og at min k\u00e6reste og jeg egentligt havde sparet en del op til fremtidige rejser p\u00e5 vores f\u00e6lles ferieopsparingskonto. Jeg tjekkede forskellige n\u00f8rde-tools og fandt flybilletter til Tokyo omkring min f\u00f8dselsdag der kunne betales med SAS-points. Det viste sig desuden at vi tilsammen havde samlet SAS-points nok til at kunne flyve p\u00e5 business class n\u00e6sten gratis \u2013 s\u00e5 jeg gik alts\u00e5 fra at intet kunne lade sig g\u00f8re, til at alt kunne lade sig g\u00f8re. Er du nysgerrig p\u00e5 det med points og business class, s\u00e5 f\u00f8lg min blog da jeg kommer til at skrive meget mere om dette.L\u00e6kker udsigt fra flyetSelve rejsen blev ikke den store rundrejse i flere m\u00e5neder som jeg havde fantaseret om, men den blev stor og vild p\u00e5 mange andre m\u00e5der. 8 dage fordelt i Tokyo og Hakone \u2013 ikke den l\u00e6ngste rejse, men nok til at opleve rigtig meget (mere end man tror). Det er blandt andet disse ting jeg kommer til at blogge om her og som jeg h\u00e5ber du vil f\u00f8lge med i. Ved at g\u00f8re det f\u00e5r bl.a. du b\u00e5de mine anbefalinger til Japan-rejser, samt l\u00e6rer hvordan du i fremtiden vil kunne flyve n\u00e6sten gratis til Japan (eller andre steder). Jeg kommer ogs\u00e5 til at blogge om japanske oplevelser i Danmark, da vi her i landet har utroligt mange gode og autentiske oplevelser b\u00e5de forskellige events og ikke mindst gastronomiske. Stay tuned!"
    ],
    [
        "Autentisk ramen i K\u00f8benhavn",
        "Ramen er en af mine yndlingsretter. Denne japanske specialitet er en nudelsuppe med toppings af gr\u00f8ntsager og k\u00f8d. Retten findes i et utal af varianter og man kan derfor altid pr\u00f8ve noget nyt. I Danmark er retten ikke s\u00e5 udbredt, men der findes dog alligevel nogle gode muligheder for at spise en autentisk version af ramen.Hvad er ramen?Ramen er en ret der best\u00e5r af suppe, nudler og forskellige toppings. Retten stammer fra Kina, men fandt s\u00e5 sin vej til Japan hvor den i dag er en yderst udbredt spise. I Japan kan du spise ramen alle steder og selvom du bliver rigeligt m\u00e6t af en enkelt sk\u00e5l, s\u00e5 er det i Japan meget billigt. Jeg har selv spist ramen i Tokyo p\u00e5 Ippudo ramen som var virkelig fantastisk.Alle elementerne i ramen er variable, hvilket betyder at retten findes i et utal af varianter. Supperne kan v\u00e6re baseret p\u00e5 forskellige fond s\u00e5som soya, salt, svinefond, miso osv. Ligeledes varieres de benyttede toppings som oftest er gr\u00f8ntsager og k\u00f8d. Der findes ogs\u00e5 vegetariske udgaver, s\u00e5 der burde v\u00e6re noget for enhver smag.At spise ramen i K\u00f8benhavnJeg kender ikke til mulighederne i hele Danmark, men i K\u00f8benhavn har vi hvert fald en r\u00e6kke gode og autentiske ramen-restauranter. Mit go-to sted er Ramen to Biiru (oversat: ramen og \u00f8l) som er en del af Mikkeller-k\u00e6den. Her finder du en yderst japansk-inspireret indretning med spillemaskiner, Pok\u00e9mon-bamser, neonlys, kanji-tegn, japansk musik i h\u00f8jtalerne, japansk bestillingsautomat og meget mere. Det f\u00f8les lidt som at tr\u00e6de ind i en restaurant i Japan (blot med f\u00e6rre japanere, naturligvis). Ramen to Biiru har flere forskellige restauranter i K\u00f8benhavn og p\u00e5 Frederiksberg. Jeg har bes\u00f8gt den p\u00e5 N\u00f8rrebro og p\u00e5 Vesterbro.Oplevelsen er tydeligvis fors\u00f8gt gjort s\u00e5 autentisk som muligt. Fra du tr\u00e6der ind ad d\u00f8ren kan du bestille din ramen i den opstillede japanske automat. Du betaler ikke i automaten, men f\u00e5r printet din bestillingsseddel som du afleverer til personalet. I Japan bestiller man mange steder ogs\u00e5 p\u00e5 en s\u00e5dan automat, s\u00e5 det er godt t\u00e6nkt synes jeg.Udover standard-valgene har du mulighed for at tilv\u00e6lge ekstra ting, s\u00e5som \u00e6g i din ramen (et must!) eller gyoza og kimchi som side dish.P\u00e5 v\u00e6ggen ved siden af automaten h\u00e6nger der billeder og beskrivelser af de forskellige varianter, s\u00e5 det er let selv for nybegynderen at finde rundt i.Udover den l\u00e6kre mad tilbyder Ramen to Biiru en lang r\u00e6kke \u00f8l, enten fra fad eller p\u00e5 d\u00e5se som ligeledes kan tr\u00e6kkes i en automat, pr\u00e6cis ligesom de automater der findes overalt i Japan. \u00d8l g\u00e5r enormt godt til ramen, s\u00e5 sl\u00e5 dig endelig l\u00f8s. Hvis jeg kan f\u00e5 en \u00f8l med yuzu (asiatisk citrusfrugt) i, s\u00e5 v\u00e6lger jeg som regel altid det.Shoyu ramen (soya-baseret suppe) og gyoza.Meget st\u00e6rk chili-ramen med tofu, en sen efter\u00e5rsaften (sad udend\u00f8rs).Tonkotsu ramen (suppe baseret p\u00e5 svinefond) med ekstra \u00e6g.Endnu en shoyu ramen, med lidt forskellige side dishes.Bestillingsautomaten. Som taget ud af Japan.Indretningen er fyldt med japanske ting, alt lige fra den gigantiske Pikachu-bamse, spillemaskinen og maskerne og mere til.Drikkevare-automaten med forskellige Mikkeller-\u00f8l."
    ],
    [
        "Chaliapin steak donburi",
        "En af vores absolutte yndlingsretter herhjemme stammer fra manga og anim\u00e9-serien Shokugeki no Soma, som jeg har blogget om nogle gange. Kort fortalt er det en serie om en eliteskole for aspirerende gourmetkokke, der ofte bruger s\u00e5kaldte shokugekis (hardcore madkonkurrencer) som deres m\u00e5de at k\u00e6mpe p\u00e5, n\u00e5r der opst\u00e5r splid. Selve serien byder p\u00e5 ekstremt meget l\u00e6ring, underholdning og ikke mindst gode opskrifter. En af de opskrifter jeg gav mig i kast med f\u00f8rste gang var Chaliapin steak donburi, som fik min mund til at l\u00f8be i vand, da jeg s\u00e5 den i serien. Jeg kan desv\u00e6rre ikke linke til et klip fra afsnittet, men det er et af de f\u00f8rste afsnit, hvis du vil se det. Nederst i dette blogindl\u00e6g finder du opskriften.Inspireret af en ret fra den virkelige verdenChaliapin steak er en japansk opfundet ret (i virkeligheden), som kom til verden da den russiske operasanger Feodor Chaliapin var i Japan og gerne ville spise en steak, men havde for d\u00e5rlige t\u00e6nder til at tygge en traditionel steak. I den situation valgte kokken at bruge l\u00f8g til at g\u00f8re b\u00f8ffen enormt m\u00f8r. L\u00f8g indeholder nemlig enzymer der nedbryder protein, s\u00e5 det var rigtig smart t\u00e6nkt. Resultatet er en meget m\u00f8r b\u00f8f, selv med billigt k\u00f8d.I selve serien har hovedpersonen Soma en splid med en anden elev, k\u00f8dspecialisten Mito Ikumi, der \u00f8nsker hans afgang fra skolen. S\u00e5 de v\u00e6lger at afg\u00f8re det vha. denne shokugeki madkonkurrence. Temaet bliver donburi som er en sk\u00e5l ris med forskellig slags topping. En meget alsidig ret, hvor kreativiteten kan sl\u00e5 sig l\u00f8s.Lige denne variant af donburi best\u00e5r af:Ris med umeboshi paste (syltet blomme) eller blommesauce for en let syrlighed. Jeg bruger jasminrisB\u00f8f (gerne noget billigt, ligesom de 125g b\u00f8ffer man kan k\u00f8be i supermarkedet til 10-20 kr.)Et bjerg af l\u00f8gSalt og peberSm\u00f8rR\u00f8dvinSoyasauceFor\u00e5rsl\u00f8gEn umami-eksplosionJeg laver efterh\u00e5nden j\u00e6vnligt chaliapin steak donburi og min k\u00e6reste var ved at panikke da en af ingredienserne udgik i Danmark. Jeg kan godt forst\u00e5 ham, for det er en virkelig l\u00e6kker ret, der f\u00f8les som en umami eksplosion i munden. Ja, det er lige f\u00f8r ens t\u00f8j eksploderer pga. den foodgasm (mad orgasme) som man oplever \u2013 pr\u00e6cis ligesom i serien (hvis du synes jeg er en freak, s\u00e5 se serien \u2013 s\u00e5 ved du hvad jeg mener). Heldigvis lykkedes det mig at finde den p\u00e5g\u00e6ldende vare i et asiatisk supermarked. Resten af ingredienserne kan skaffes i supermarkedet.Jeg vil ikke skrive selve opskriften her i blogindl\u00e6gget, da jeg synes det er bedre at du g\u00e5r efter den rigtige opskrift fra mangaen (se l\u00e6ngere nede).Chaliapin steak donburi som vist i serienOpskrift p\u00e5 chaliapin steak donburiKlik p\u00e5 billedet for at se opskriften i fuld st\u00f8rrelse. Det eneste i opskriften jeg afviger fra er kartoffelmel, da jeg ikke finder det n\u00f8dvendigt). Jeg sk\u00e6rer desuden b\u00f8ffen ud inden serveren, s\u00e5 den er lettere at spise. Og s\u00e5 bruger jeg vist en del flere for\u00e5rsl\u00f8g end de g\u00f8r i serien."
    ],
    [
        "Japanske for\u00e5rs-events i 2019",
        "Selvom man befinder sig i Danmark er der gode muligheder for, at opleve japansk kultur og gastronomi. Mange af disse events foreg\u00e5r i for\u00e5rsm\u00e5nederne, hvilket er det jeg ser p\u00e5 i dag.Sakura festival 2019Sakura festival, ogs\u00e5 kaldet Copenhagen Sakura Festival, foreg\u00e5r p\u00e5 Langelinie Park i K\u00f8benhavn. Festivallen er til for at fejre japansk kultur i forbindelse med kirseb\u00e6rtr\u00e6erne springer ud og blomstrer s\u00e5 flot lyser\u00f8dt. I \u00e5r foreg\u00e5r Sakura festival d. 27.-28. april 2019. Der er fri adgang og \u00e5bent fra 11-16.Til Sakura Festival kan du opleve en masse forskellig japansk kultur s\u00e5som musik, optr\u00e6dender, kendo sv\u00e6rdkamp, kampsport, trommeshow, kunst, forskellige boder der s\u00e6lger ting, poetri, the-ceremoni, origami-undervisning, ikebana (blomster-anretning) og meget mere.Herudover er der rigtig mange forskellige madboder, med alskens japanske delikatesser, fast food og l\u00e6kkerier.Jeg har v\u00e6ret til Sakura Festival \u00e9n gang f\u00f8r og planl\u00e6gger helt klart at tage til det i \u00e5r.Se programmet herKirseb\u00e6rtr\u00e6ernes blomstring p\u00e5 Bispebjerg Kirkeg\u00e5rdEn af Danmarks helt store Instagram-v\u00e6rdig begivenheder er n\u00e5r kirseb\u00e6rtr\u00e6erne blomstrer p\u00e5 Bispebjerg Kirkeg\u00e5rd. Der kommer faktisk mere end 150.000 mennesker i l\u00f8bet af 3-4 uger, som er den tid hvor tr\u00e6erne blomstrer. Det skulle v\u00e6re et smukt syn, men det er vigtigt at huske at vise hensyn til kirkeg\u00e5rden uanset hvor festligt det f\u00f8les. Der er ingen officiel dato for dette, da kirseb\u00e6rtr\u00e6ernes blomstring afh\u00e6nger af klimaet, men jeg tror det sker her i den kommende weekend 6.-7. april 2019. Dog plejer det normalt at ske i slutningen af april. Hvis du ved noget, s\u00e5 skriv i kommentarfeltet nedenfor.Copenhagen Sak\u00e9 Festival 2019En anden \u00e5rlig japansk begivenhed er Copenhagen Sak\u00e9 Festival der i \u00e5r for femte gang sl\u00e5r d\u00f8rene op for en begivenhed med japansk sak\u00e9 (risvin) som omdrejningspunkt. Festivalen afholdes i Japan Centeret i Valby og her vil der blive pr\u00e6senteret alle hvad hjertet kan beg\u00e6re indenfor sak\u00e9, umeshu (blommevin), \u00f8l, whiskey og cocktails. Det hele kommer direkte fra Japan.Udover alkohol er der arrangeret madboder, hvor Kuma og Ramen to Biiru serverer japanske streetfood.I \u00e5r er festivalen opdelt i to tidszoner som man kan k\u00f8be billet til, henholdsvis 12:00-15:00 og 15:30-18:30.Se programmet her"
    ],
    [
        "Shokugeki no Soma (Food Wars)",
        "N\u00e5r jeg fort\u00e6ller folk om min begejstring for al japansk, bliver jeg ofte hurtigt spurgt om jeg s\u00e5 ogs\u00e5 ser anime og l\u00e6ser manga. Svaret er ja, det g\u00f8r jeg ogs\u00e5. Du har m\u00e5ske et billedet af hvad manga og anime er, men der findes rigtig meget forskellige i vidt forskellige genrer. F\u00e6lles for de fleste er dog, at japansk anime er enormt dramatisk, selv hvis omdrejningspunktet og emnerne ikke traditionelt set l\u00e6gger op til drama. Og jeg elsker det!En af mine absolutte favoritserier, b\u00e5de som manga og anime hedder Shokugeki no Soma (\u98df\u621f\u306e\u30bd\u30fc\u30de), p\u00e5 engelsk oversat til Food Wars, som jeg virkelig anbefaler dig at give en chance.Plot\u00a0i\u00a0shokugeki\u00a0no\u00a0SomaHovedpersonen i denne serie hedder Soma og er s\u00f8n af en kok. Han hj\u00e6lper selv meget til i familiens down-to-earth diner-restaurant. En dag smutter faren uden videre og har samtidigt tilmeldt sin s\u00f8n Soma til en elit\u00e6r kokkeskole i Tokyo \u2013 faktisk s\u00e5 elit\u00e6r, at kun 10% best\u00e5r skolen. Serien omhandler alts\u00e5 tiden p\u00e5 denne skole og den udvikling der sker undervejs, og selvf\u00f8lgelig er det hele meget dramatisk og visuelt.Ved at se serien f\u00e5r man udover underholdningen og dramaen ogs\u00e5 en masse viden om madlavning, b\u00e5de opskrifter, videnskaben bag mad og nye id\u00e9er. Nogle af vores yndlingsretter herhjemme er faktisk fra denne serie. Retter jeg aldrig ville v\u00e6re kommet p\u00e5 selv eller have fundet en opskrift p\u00e5 ellers.Serien har mange fremh\u00e6vede karakterer udover selve hovedpersonen. Hver is\u00e6r har de speciale indenfor et bestemt omr\u00e5de, eksempelvis gourmet mad, fransk mad, italiensk mad, traditionelt japansk mad, japansk mad i almindelighed, fermenteret mad, mad der lugter f\u00e6lt men smager himmelsk, molekyl\u00e6r gastronomi osv.En af mine favoritkarakterer fra serien er Alice Nakiri, der er vokset op i Danmark. Ja, Danmark! Alice Nakiri kommer fra en meget kendt elit\u00e6r familie og specialiserer sig i molekyl\u00e6r gastronomi som hun har studeret i Danmark.N\u00e5r man ser flashback scener, er Danmark og K\u00f8benhavn rigtig godt gengivet. Selv postkasserne er identiske, hvilket g\u00f8r mit perfektionist-gen meget tilfreds. Hendes mor er dansker og hendes far japaner. En rigtig fed ting ved Alice Nakiri er, at hun opfinder retter der for mit vedkommende er fuldst\u00e6ndigt mind-blowing og noget jeg aldrig ville have t\u00e6nkt p\u00e5 selv. Derudover forklarer hun enormt meget om videnskaben bag maden, hvilket er information jeg selv tager videre i min madlavning.N\u00e5r der i serien opst\u00e5r uenigheder, hvad enten det er for at justere deres rangering p\u00e5 skolen (hvem der er bedst) eller enhver anden form for uenighed, v\u00e6lger de tit at k\u00e6mpe mod hinanden i en shokugeki (food battle). Disse kampe er virkelig fede og dramatiske. Forestil dig enhver anden battle-fokuseret serie, bare indenfor madlavning. Det er m\u00e5ske sv\u00e6rt, s\u00e5 giv serien en chance.Disclaimer: foodgasms\u00a0visualiseretHvis du ligesom jeg er en foodie (en der elsker god mad), kender du m\u00e5ske konceptet foodgasm. Alts\u00e5 en form for orgasme-f\u00f8lelse (overdrevet talt) som opst\u00e5r ved f\u00e6nomenal mad. En foodgasm-oplevelse jeg har oplevet, var da jeg p\u00e5 Marchal (D\u2019angle terre) spiste en nyfortolket jordb\u00e6rt\u00e6rte med sichuanpepper. Det lyder m\u00e6rkeligt, men var s\u00e5 godt at jeg n\u00e6sten gr\u00e6d. Det er d\u00e9n f\u00f8lelse jeg taler om her, n\u00e5r serien Shokugeki no Soma visualiserer foodgasms. Disclaimer-delen kommer ind i billedet ift. at det er meget\u00a0meget\u00a0visuelt. Forestil dig noget p\u00e5 gr\u00e6nsen til det pornografiske. S\u00e5 det er nok ikke en serie for alle, men i min optik er det blot et ekstra element i dramatikken.Jeg synes du skal give serien en chance. Jeg ser den selv p\u00e5 Crunchyroll, en fantastisk streamingtjeneste for anime (virker ogs\u00e5 p\u00e5 Apple TV, konsoller, apps og meget mere)."
    ],
    [
        "Du kan allerede 10% japansk",
        "S\u00e5 du vil gerne l\u00e6re japansk? Jamen s\u00e5 kan jeg gl\u00e6de dig med at du faktisk allerede kan 10% af de ord som de benytter p\u00e5 japansk. Overrasket? Det kan jeg godt forst\u00e5, men det er rigtigt.De japanske l\u00e5neordJapansk er et fascinerende sprog, der dog ogs\u00e5 kan v\u00e6re ret sv\u00e6rt at l\u00e6re. Faktisk er det for os i Vesten blandt de sv\u00e6reste sprog at l\u00e6re, b\u00e5de fordi det er s\u00e5 anderledes og fordi de japanske alfabeter er markant anderledes. Men der er ogs\u00e5 nogle omr\u00e5der hvor japansk er lettere end visse andre sprog, og en af disse \u00e5rsager er at japansk er fyldt med en masse l\u00e5neord \u2013 ord som er l\u00e5nt fra engelsk, blot sagt med japansk udtale. Faktisk estimeres det at hele 10% af de ord som man bruger p\u00e5 japansk er l\u00e5nt fra engelsk, og det er en fordel for dig n\u00e5r du skal l\u00e6re japansk.Eksempler p\u00e5 japanske l\u00e5neordMiruku > Milk > M\u00e6lkMaiku > Microphone > MikofonEakon > Air conditionKamera > Camera > KameraTerebi > Television > TvResutoran > RestaurantHoteru > HotelTonneru > TunnelRuuru > Rule > RegelHambaaga > HamburgerSutairu > Style > StilBiiru > Beer > \u00d8lBataa > Butter > Sm\u00f8rImeeji > Image > BilledeJuusu > JuiceHankachi > Handkerchief > Lommet\u00f8rkl\u00e6dePen > Pen > KuglepenGurasu > Glass > GlasSupiido > Speed > HastighedKarendaa > Calendar > KalenderEnjin > Engine > MotorDet er blot nogle af de mange eksempler p\u00e5 japanske l\u00e5neord. Det er dog faktisk ikke udelukkende fra engelsk, f.eks. er ordet \u2018arubeito\u2019 l\u00e5nt fra tysk og betyder deltidsjob."
    ],
    [
        "16 japanske ordsprog og deres betydning",
        "\u201cEn rejse p\u00e5 1000 mil starter med et skridt.\u201d \u2013 et kendt ordsprog fra Japan der pointerer at selv en stor rejse starter med et enkelt skridt. Det g\u00e6lder naturligvis b\u00e5de rejser i al almindelighed, men ogs\u00e5 alle mulige andre ting s\u00e5som ens karriere-vej, vejen til en tilfredsstillende \u00f8konomi, vejen til at opfylde dr\u00f8mme og meget mere.\u201cHvis du t\u00e6nker over det, s\u00e5 beslut dig for det. Hvis du har besluttet dig, s\u00e5 t\u00e6nk ikke over det.\u201d \u2013 ordsproget understreger vigtigheden af handling. Vi mennesker kan v\u00e6re lidt for gode til at dv\u00e6le ved tanken og udskyde handling.\u201cFald syv gange, rejs dig otte.\u201d \u2013 jeg elsker dette japanske ordsprog. Vi g\u00e5r oplever alle at fejle i livet, b\u00e5de stort og sm\u00e5t. Men uanset hvor mange gange, skal vi blot s\u00f8rge for at rejse os igen. Det er d\u00e9t der er det vigtige.\u201cG\u00f8r dit bedste og lad resten v\u00e6re op til sk\u00e6bnen.\u201d \u2013 har man som jeg et \u00f8re for japansk sprog, bem\u00e6rker man den yderst udbredte kultur med at sige eller r\u00e5be ganbatte \u304c\u3093\u3070\u3063\u3066, der kan overs\u00e6ttes til \u201cg\u00f8r dit bedste\u201d. Det er i sig selv et rigtig godt r\u00e5d, for vi kommer oftest l\u00e6ngst ved at g\u00f8re vores bedste. F\u00f8r jeg kendte til ordsproget eller udtrykket har jeg selv str\u00e6bt efter at g\u00f8re mit bedste uanset hvor i livet jeg var \u2013 og netop d\u00e9n tilgang har skabt mange muligheder for mig.\u201cEt venligt ord kan varme 3 vinterm\u00e5neder.\u201d \u2013 dette ordsprog minder os om, at sige venlige eller s\u00f8de ting til hinanden. Det er almenkendt at amerikanerne er dygtige til det og har det som en del af deres sociale kultur. Vi andre har godt af at blive mindet om at rose hinanden eller give komplimenter. For som ordsproget fort\u00e6ller kan det varme modtageren i rigtig lang tid.\u201cIntet er dyrere end det der er gratis\u201d \u2013 refererer til de tjenester som andre mennesker g\u00f8r for dig gratis. Disse tjenester er nemlig sv\u00e6rere at tilbagebetale, hvorimod penge er nemmere at afregne med.\u201cSolen kender ikke det gode, solen kender ikke det d\u00e5rlige. Solen illuminerer og varmer alle ligeligt. Den, som finder sig selv, er som solen\u201d \u2013 dette ordsprog ligger godt op ad Japans solide homogene kultur. Japanerne l\u00f8fter i flok, \u00f8nsker ikke at v\u00e6re til gene for hinanden, viser altid hensyn og lever efter form\u00e5l der er st\u00f8rre end dem selv. Alle er lige, pr\u00e6cis som solen lyser og varmer alle ligeligt.\u201cMedgang vil komme til et latterens hus.\u201d \u2013 et dejligt optimistisk ordsprog der pointerer vigtigheden af latter og gl\u00e6de.\u201cHvis du sp\u00f8rger, vil du m\u00e6rke en f\u00f8lelse af skam et \u00f8jeblik, hvis du ikke sp\u00f8rger, vil du m\u00e6rke skammen hele dit liv.\u201d \u2013 jeg tolker dette japanske ordsprog som, at sp\u00f8rgsm\u00e5l kan uds\u00e6tte en for potentiel skam hvilket holder en tilbage. Men hvis man ikke handler og f\u00e5r spurgt, kan det n\u00e6rer en resten af livet.\u201cSejren tilh\u00f8rer de, som venter en halv time l\u00e6ngere end deres modstander.\u201d \u2013 t\u00e5lmodighed er en dyd, og de der har t\u00e5lmodighed har bedre mulighed for at sejre.\u201cMange f\u00e6rdigheder er ingen f\u00e6rdigheder.\u201d \u2013 referer til vigtigheden af at specialisere sig i noget. Mange er bekendt med at japanerne kan bruge rigtig mange \u00e5r p\u00e5 at specialisere sig i et enkelt felt. Eksempelvis tager det 10 \u00e5r at blive sushi-kok i Japan, hvor du de f\u00f8rste \u00e5r udelukkende laver ris og tager opvasken.\u201cH\u00f8jdepunktet i dit liv kommer ikke to gange.\u201d \u2013 de unge mennesker vil kalde det YOLO (You Only Live Once). Det er vigtig at leve livet mens det er godt.\u201cAlkohol afsl\u00f8rer de sande f\u00f8lelser.\u201d \u2013 dette er japanernes udtryk for \u201cSandhed kommer fra b\u00f8rn og fulde mennesker\u201d.\u201cKoner og tatami-m\u00e5tter er bedst n\u00e5r de er nye.\u201d \u2013 dette er ikke et udtryk jeg st\u00e5r inde for, men synes det skulle med alligevel. Tatami-m\u00e5tter er de gr\u00f8nne bambusm\u00e5tter som findes i de fleste japanske hjem.\u201cEn kat der miaver h\u00f8jt fanger ikke musen.\u201d \u2013 dette japanske ordsprog giver n\u00e6sten sig selv. En kat ved pr\u00e6cis hvordan den skal agere for at opn\u00e5 dens m\u00e5l (fange musen). Samme omtanke b\u00f8r vi mennesker huske os selv p\u00e5, n\u00e5r vi \u00f8nsker at opn\u00e5 vores m\u00e5l.\u201cDe dybeste floder bev\u00e6ger sig langsomt.\u201d \u2013 et rigtig interessant ordsprog der kommer af Japans fortid og kultur. De v\u00e6rds\u00e6tter tidens gang og den visdom der kommer i processen. Man kan ogs\u00e5 sige at alt som har dybde, udvikler sig lidt efter lidt. Pr\u00e6cis ligesom min blog."
    ],
    [
        "8 unikke japanske ord som ikke findes p\u00e5 dansk",
        "Japansk er et fantastisk sprog, hvilket ogs\u00e5 er derfor jeg studerer det i min fritid. En af de mange ting der g\u00f8r japansk til et fantastisk sprog er deres unikke ord som ikke findes p\u00e5 dansk eller engelsk. Jeg vil her gennemg\u00e5 nogle af mine favoritter.Shouganai \u2013 \u3057\u3087\u3046\u304c\u306a\u3044Dette ord kan jeg bedst overs\u00e6tte til der er ikke noget at g\u00f8re ved det.  Det er et godt ord at have i hovedet n\u00e5r der opst\u00e5r situationer hvor man ikke har indflydelse p\u00e5 det og dermed ikke kan g\u00f8re noget. Det kan hj\u00e6lpe en til at acceptere det og komme videre s\u00e5 godt som muligt. For hvis man ikke kan g\u00f8re noget ved det, f\u00e5r man ikke noget godt ud af at bekymre sig om det.Ikigai \u2013 \u751f\u304d\u304c\u3044Dette ord betyder \u201cen grund til at v\u00e6re\u201d og omhandler alts\u00e5 det eksistentielle sp\u00f8rgsm\u00e5l, der netop kan v\u00e6re sv\u00e6rt for mange at besvare. Ikigai kort fortalt er en model til at skabe et meningsfuldt liv, med en kombination af hvad du kan lide, hvad verden har brug for, hvad du kan blive betalt for og det du er god til.KomorebiKomorebi \u2013 \u6728\u6f0f\u308c\u65e5Sollyset der passerer gennem tr\u00e6ets blade. Se, selv sm\u00e5 smukke ting i livet har japanerne egne ord for.Shinrinyoku \u2013 \u68ee\u6797\u6d74Skovbad. Det er akten at g\u00e5 ind i skoven for at slappe af og stresse af. Det har mange helbredsgavnende effekter. L\u00e6s mere om skovbade her. Okay, ordet findes nok p\u00e5 dansk, men i s\u00e5 fald er det blevet adopteret af det japanske koncept.Kintsukuroi. Foto: tsugi.deKintsukuroi \u2013 \u91d1\u7e55\u3044En s\u00e6rlig form for reparation af keramik med guld. Det er kunsten at f\u00e5 gamle \u00f8delagte ting til at fremst\u00e5 endnu flottere end f\u00f8r. P\u00e5 samme m\u00e5de kan vi mennesker bliver bedre end f\u00f8r vi gik i stykker \u2013 det synes jeg er meget smukt. Konceptet kaldes ogs\u00e5 for kintsugi \u91d1\u7d99\u304e. Forskellen p\u00e5 de to ord er, at kintsukuroi betyder reparation med guld og kintsugi betyder at samle noget med guld. Det er dog grundl\u00e6ggende set det samme.Fuubutsushi \u2013 \u98a8\u7269\u8a69De ting, f\u00f8lelser, dufte, billeder, lyde eller andet der giver minder eller gl\u00e6de om en bestemt s\u00e6son. Jeg holder selv mest af efter\u00e5ret, men de fleste jeg kender blomstrer op i hum\u00f8r og udstr\u00e5ling n\u00e5r for\u00e5ret viser deres f\u00f8rste tegn.Wabi-sabi \u2013 \u308f\u3073\u3055\u3073At s\u00e6tte pris p\u00e5 og finde sk\u00f8nheden i det uperfekte, samt tingenes forfald. Patina er et rigtig godt eksempel, hvor mange her i Danmark s\u00e6tter pris p\u00e5 at gamle ting har lidt patina. Nogle ting bliver bare smukkere, n\u00e5r de har haft noget historie og forfalder lidt. Jeg har selv en k\u00e6rlighed for det traditionelle Japan og is\u00e6r deres gamle arkitektur. Jeg synes det er en skam at der er s\u00e5 meget nybyggeri, da jeg i stedet synes man b\u00f8r bibeholde det gamle og traditionelle. Da vi overnattede p\u00e5 et ryokan i Hakone, var der p\u00e5 v\u00e6relset rigtig mange detaljer som var slidte. Ja, der var s\u00e5gar sm\u00e5 huller enkelte steder i murv\u00e6rket \u2013 og lige netop disse uperfektheder fandt jeg sk\u00f8nhed i. Det samme med efter\u00e5rss\u00e6sonen hvor naturen g\u00e5r i forfald \u2013 jeg synes det er noget af det smukkeste som denne verden har at byde p\u00e5.Japansk the-ceremoni er et godt eksempel p\u00e5 omotenashiOmotenashi \u2013 \u304a\u3082\u3066\u306a\u3057Ordet for japansk g\u00e6stfrihed. Omotenashi er lidt sv\u00e6rt at beskrive, men for japanerne selv ser de det som deres unikke tilgang til g\u00e6stfrihed. Som rejsende i Japan oplever man det i stor stil, hvor man i kontakt med servicefag s\u00e5som hoteller og restauranter, oplever at blive taget rigtig godt h\u00e5nd om fra start til slut. Kombineret med japanernes grundighed er dette alts\u00e5 en oplevelse i sig selv og noget vi virkelig kunne l\u00e6re meget af i Danmark, hvor reel service efterh\u00e5nden er et sj\u00e6ldent syn. Det siges at konceptet i omotenashi stammer fra opfindelsen af the-ceremonien. I en s\u00e5dan ceremoni er det tanken at det er en oplevelse for livet og v\u00e6rten b\u00f8r derfor v\u00e6re s\u00e5 oprigtig, autentisk og dedikeret som muligt. En forskel p\u00e5 vestlig service og omotenashi er desuden, at omotenashi udf\u00f8res uden forventning om at f\u00e5 noget retur (s\u00e5som drikkepenge)."
    ],
    [
        "Japanske overlevelsesfraser",
        "Skal du rejse til Japan er du muligvis nerv\u00f8s for at komme ud i situationer hvor ingen taler engelsk, is\u00e6r hvis du ikke selv taler japansk. Derfor deler jeg i dag en r\u00e6kke overlevelsesfraser p\u00e5 japansk, som du kan \u00f8ve dig lidt p\u00e5, s\u00e5 du kan beg\u00e5 dig i sj\u00e6ldne \u201cn\u00f8dssituationer\u201d, hvor der kun tales japansk.Hvad koster det? = Ikura desu kaN\u00e5r du skal sp\u00f8rge om prisen p\u00e5 en vare eller service bruger man s\u00e6tningen ikura desu ka \u3044\u304f\u3089\u3067\u3059\u304b.Hvor er togstationen? = Eki wa doko desu kaAt sp\u00f8rge om vej til n\u00e6rmeste togstation er meget praktisk at kunne. I den situation siger du eki wa doko desu ka \u99c5\u306f\u3069\u3053\u3067\u3059\u304b. Skal du sp\u00f8rge om en bestemt station kan du s\u00e6tte navnet p\u00e5 stationen i begyndelsen af s\u00e6tningen, eksempelvis Ueno eki wa doko desu ka \u4e0a\u306e\u99c5\u306f\u3069\u3053\u3067\u3059\u304b.Godmorgen = Ohayou gozaimasuJapanerne er et meget h\u00f8fligt folkef\u00e6rd, s\u00e5 du kan godt forvente at du mange steder vil blive m\u00f8dt af s\u00e6tningen ohayougozaimasu \u304a\u306f\u3088\u3046\u3054\u3056\u3044\u307e\u3059, evt. hvor der ogs\u00e5 bukkes h\u00f8fligt. Her er det venligt at sige og g\u00f8re det samme tilbage.Goddag/hej = KonnichiwaNok en af de mest velkendte s\u00e6tninger udenfor Japan. Husk at f\u00e5 det ekstra n med i konnichiwa \u3053\u3093\u306b\u3061\u306f.Godaften = KonbanwaJeg har sv\u00e6rt ved at forklare hvordan udtalen er, da det ligger naturligt for mig. Men umiddelbart t\u00e6nker jeg at det f\u00f8rste n er delvist stumt. \u3053\u3093\u3070\u3093\u306f.Rart at m\u00f8de dig/jer = HajimemashiteLigeledes en s\u00e6tning der er meget praktisk for at udvise h\u00f8flighed og komme folk n\u00e6rmere. \u306f\u3058\u3081\u307e\u3057\u3066.Tak = ArigatouTak er et ord som p\u00e5 japansk kan siges p\u00e5 mange m\u00e5der afh\u00e6ngigt af social status og h\u00f8flighed. Det er altid bedst og mest sikkert at g\u00e5 efter h\u00f8flighed, fremfor afslappet tale. Afslappet tale bruges som regel kun mellem n\u00e6re venner.Arigatou \u3042\u308a\u304c\u3068\u3046 = kortfattet h\u00f8fligArigatou gozaimasu \u3042\u308a\u304c\u3068\u3046\u3054\u3056\u3044\u307e\u3059 = h\u00f8fligDoumo \u3069\u3046\u3082 = afslappetDoumo arigatou gozaimasu \u3069\u3046\u3082\u3042\u308a\u304c\u3068\u3046\u3054\u3056\u3044\u307e\u3059 = Mange tak (h\u00f8flig)Skal du sige tak i datid, skal du till\u00e6gge shita i endelsen til en af masu-varianterne, eksempelvis arigatou gozaimashita \u3042\u308a\u304c\u3068\u3046\u3054\u3056\u3044\u307e\u3057\u305f.Undskyld / undskyld mig = SumimasenDette er nok en af de vigtigste fraser du b\u00f8r \u00f8ve dig p\u00e5, da det er meget vigtigt at bruge i Japan. Ikke fordi man skal undskylde over alting, men det er almindelig pli og h\u00f8flighed, at undskylde hvis man potentielt er til gene for andre mennesker, eksempelvis man kommer til at skubbe til en i metroen, taber noget eller har brug for hj\u00e6lp til at finde vej.Man bruger faktisk ogs\u00e5 s\u00e6tningen som svar n\u00e5r man modtager en gave, for at udtrykke at man har v\u00e6ret til gene fordi personen har v\u00e6ret ude at k\u00f8be en gave til en. Jeg t\u00e6nker ikke at det bliver aktuelt for dig, men det fort\u00e6ller lidt om den japanske kultur og hvor meget hensyn de fors\u00f8ger at vise.Jeg forst\u00e5r det ikke = WakarimasenHvis du ikke forst\u00e5r hvad der bliver sagt kan du sige wakarimasen \u308f\u304b\u308a\u307e\u305b\u3093. Hvis du vil sige at du ikke forst\u00e5r japansk kan du sige nihongo ga wakarimasen \u65e5\u672c\u8a9e\u304c\u308f\u304b\u308a\u307e\u305b\u3093. Hvis du vil sige at du ikke taler japansk, skal du derimod sige nihongo o hanashimasen \u65e5\u672c\u8a9e\u3092\u8a71\u3057\u307e\u305b\u3093. Ligesom mashita er datids-endelsen, s\u00e5 er masen negativ-endelsen.Mit navn er Simon = Watashi no namae wa Saimon desuNej, det er ikke en tastefejl at jeg skriver Saimon. Det er nemlig s\u00e5dan mit fornavn udtales p\u00e5 japansk. Der er mange lyde og nogle bogstaver som ikke er brugt p\u00e5 japansk, s\u00e5 skal man g\u00f8re sig forst\u00e5elig er man n\u00f8dt til at bruge japansk udtale. Man kunne muligvis ogs\u00e5 udtale mit navn Shimon, men jeg foretr\u00e6kker Saimon da det l\u00e6gger sig mest op ad den engelske udtale.S\u00e6tningens opbygning er: Mit navn Simon er.Watashi betyder egentligt \u201cjeg\u201d, men da no kommer efter det bliver betydningen \u00e6ndret til \u201cmit\u201d. S\u00e5 alts\u00e5 watashi no namae wa Saimon desu \u79c1\u306e\u306a\u307e\u3048\u306f\u30b5\u30a4\u30e2\u30f3\u3067\u3059.H\u00f8jre, venstre, op, ned, lige ud = Migi, hidari, ue, shita, massugu niDet er ikke en s\u00e6tning, men det er rart at kunne forklare og forst\u00e5 forskellige retninger.H\u00f8jre: migi \u53f3Venstre: hidari \u5de6Op: ue \u4e0aNed: shita \u4e0bLige ud: massugu ni \u307e\u3063\u3059\u3050\u306b (hvis en person forklarer dig at du skal g\u00e5 ligeud, vil vedkommende sige massugu desu \u307e\u3063\u3059\u3050\u3067\u3059)Bem\u00e6rk ogs\u00e5 kanji-tegnene for op og ned, der er lette at genkende og forst\u00e5 (de fungerer n\u00e6sten som en pil).Jeg vil gerne have\u2026 = (\u2026) o kudasaiN\u00e5r du bestiller noget b\u00f8r du runde din s\u00e6tning af med o kudasai \u3092\u304f\u3060\u3055\u3044. Det g\u00f8r s\u00e6tningen h\u00f8flig og noget i stil med \u201cm\u00e5 jeg bede om\u201d. Er du p\u00e5 en restaurant og \u00f8nsker et glas vand kan du sige noget s\u00e5 simpelt som mizu o kudasai \u6c34\u3092\u304f\u3060\u3055\u3044.Det er l\u00e6kkert = oishii desuN\u00e5r man spiser eller drikker noget er det rart at kunne udtrykke at man nyder det. Den mest brugte s\u00e6tning til form\u00e5let er oishii desu \u304a\u3044\u3057\u3044\u3067\u3059, som direkte oversat er \u201cl\u00e6kkert er\u201d. L\u00e6g eventuelt lidt tryk p\u00e5 s\u00e6tningen. Man kan ogs\u00e5 sige umai \u3046\u307e\u3044, som mest betyder \u201cgod\u201d.Det var det for denne gang. Jeg h\u00e5ber at du kan bruge disse overlevelsesfraser til noget. Sig endelig til hvis jeg har glemt at tilf\u00f8je nogle."
    ],
    [
        "Japans 3 alfabeter",
        "N\u00e5r jeg fort\u00e6ller folk at jeg studerer japansk i min fritid, bliver folk tit imponerede, da de fleste godt ved at det er et sv\u00e6rt sprog at l\u00e6re for os i vesten. Faktisk er japansk kategoriseret i den sv\u00e6reste kategori af sprog for os i vesten. Kommer man eksempelvis fra Kina, vil japansk v\u00e6re nemmere. Overrasket? Lad mig fort\u00e6lle dig hvorfor..I Japan bruger de 3 forskellige alfabeter; hiragana, katakana og kanji. Man bruger alle tre alfabeter p\u00e5 samme tid og til forskellige form\u00e5l. Hiragana og katakana er forholdsvist simple \u2013 jeg l\u00e6rte dem selv udenad p\u00e5 3 dage. Kanji er kinesiske tegn og det er ogs\u00e5 derfor japansk kan v\u00e6re lettere at l\u00e6re for de der taler og l\u00e6ser kinesisk, da tegnene og meningen med dem er de samme, kun med nogle enkelte undtagelser. Kanji er desuden v\u00e6sentligt mere avancerede, forst\u00e5et p\u00e5 den m\u00e5de at der er langt flere (flere tusinde) og at de er opbygget af langt flere streger end hiragana og katakana.Hiragana\u00a0og\u00a0katakanaDisse to alfabeters skrifttegn repr\u00e6senterer de lyde/stavelser der benyttes i japansk. S\u00e5 det er alts\u00e5 ikke enkelte bogstaver ligesom vi kender det fra romanske sprog som dansk, engelsk og tysk. Hiragana og katakana repr\u00e6senterer de pr\u00e6cist samme lyde, men forskellen er hvorn\u00e5r man bruger hvilke tegn. Katakana bruges nemlig ved fremmedord s\u00e5som ord der er l\u00e5nt fra engelsk (10% af japanske ord er l\u00e5nt fra engelsk, eksempelvis biiru \u30d3\u30fc\u30eb der betyder beer/\u00f8l), til navne s\u00e5som Simon \u30b5\u30a4\u30e2\u30f3, for videnskabelige ord, for lydord og ogs\u00e5 navne for planter, dyr, mineraler og nogle gange virksomheder. Katakana er rent visuelt mere kantede i skrivem\u00e5den, hvorimod hiragana er mere afrundede. Nogle f\u00e5 katakana tegn ligner deres hiragana modpart, men langt fra alle.HiraganaKatakanaKanji (der findes flere tusinde)"
    ],
    [
        "Anmeldelse: Perfect Days",
        "Hvis der er en film du b\u00f8r overveje at tage ind at se for tiden, s\u00e5 er det uden tvivl den \u2018Perfect Days\u2019 af Wim Wenders. Jeg var s\u00e5 heldig at blive inviteret af Camera Film og Grand Teatret til forpremieren p\u00e5 denne Oscar-nominerede japanske film. I mods\u00e6tning til filmen \u2018Drengen og hejren\u2019 som jeg ogs\u00e5 var inde at se i samme biograf, havde jeg ingen s\u00e6rlige forventninger til \u2018Perfect Days\u2019. Men eftersom den var blandt finalisterne til en Oscar t\u00e6nkte jeg, at den m\u00e5tte v\u00e6re liges\u00e5 god som jeg har h\u00f8rt og l\u00e6st at den skulle v\u00e6re. Og det viste sig at v\u00e6re retvisende, for det er en virkelig god film!En film om livets gl\u00e6der og hverdagen sm\u00e5 magiske \u00f8jeblikkeHvis man l\u00e6ser om selve plottet for filmen l\u00f8fter man muligvis \u00f8jenbrynet i forundring. For \u2018Perfect Days\u2019 omhandler hovedpersonen Hirayama der er en mand der arbejder som reng\u00f8ringshj\u00e6lp p\u00e5 de offentlige toiletter i Tokyo. En stor del af filmen skildrer netop dette arbejde p\u00e5 godt og ondt, men som tilskuer finder man hurtigt ud af, at det ikke er essensen af plottet. I filmen f\u00f8lger vi Hirayama der p\u00e5 mange m\u00e5der lever et enkelt liv, med faste rutiner og ensartede dage. Hver dag v\u00e5gner han, drikker den samme d\u00e5sekaffe i sin bil p\u00e5 vej til arbejde, lytter til de samme kassetteb\u00e5nd, udf\u00f8rer sit arbejde med den imponerende japanske dedikation, holder frokostpause det samme sted, har de samme rutinepr\u00e6gede g\u00f8rem\u00e5l, bes\u00f8ger de samme restauranter igen og igen, l\u00e6ser b\u00f8ger fra genbrugsbutikken f\u00f8r han falder i s\u00f8vn og ja.. forts\u00e6tter hele rumlen igen den n\u00e6ste dag p\u00e5 samme facon. Men bag facaden af det der kan ligne et relativt kedeligt og utroligt rutinepr\u00e6get liv, gemmer der sig ogs\u00e5 en masse sm\u00e5 \u00f8jeblikke der g\u00f8r dagen fantastisk og magisk. Gennem hans umiddelbare trivielle hverdag bliver vi mindet om, at der for os alle eksisterer en masse magiske \u00f8jeblikke, hvis blot vi er opm\u00e6rksomme p\u00e5 dem \u2013 og netop denne p\u00e5mindelse g\u00f8r at filmen f\u00f8les enormt hjertevarm og ikke mindst livsbekr\u00e6ftende. Personligt oplevede jeg det som en \u00f8jen\u00e5bner i vores moderne liv og hverdag hvor vi hele tiden str\u00e6ber efter mere og mere, og sj\u00e6ldent s\u00e6tter pris p\u00e5 et ensartet og rutinepr\u00e6get liv. Ikke fordi tanken om at v\u00e6rds\u00e6tte hverdagens magi er fjern for mig, men det er heller ikke hver dag jeg t\u00e6nker p\u00e5 det \u2013 m\u00e5ske skulle jeg \u00e5bne \u00f8jnene lidt oftere og holde udkig efter de sm\u00e5 magiske \u00f8jeblikke der kan g\u00f8re det ordin\u00e6re til noget ekstraordin\u00e6rt. Det er hvert fald fors\u00f8get v\u00e6rd. S\u00e5 tak Wim Wenders for at give mig denne inspiration.Selv hvis man ikke er i markedet for en p\u00e5mindelse om at nyde hverdagens sm\u00e5 \u00f8jeblikke og magi, s\u00e5 er jeg fuldst\u00e6ndig overbevist om at du vil v\u00e6rds\u00e6tte filmen alligevel. For den er b\u00e5de interessant, hjertevarm, flot og generelt virkelig underholdende. Og hvis du f\u00f8lger mig, er du sikkert ogs\u00e5 fascineret af Japan, og s\u00e5 er der alts\u00e5 ingen vej udenom \u2013 du SKAL se denne film. For den tager dig med til Tokyo p\u00e5 bedste autentiske vis, hvor vi i mods\u00e6tning til de fleste film ikke ser de typiske popul\u00e6re og turistede lokationer, men i stedet oplever en anden og mere lokal del af Tokyo. Ja, vi befinder os godt nok flere forskellige steder i metropolen, s\u00e5som Shibuya, Roppongi, Asakusa og Sumida, men de lokationer der vises i filmen er ikke deres sev\u00e6rdigheder som vi er vant til at se, s\u00e5 sagt p\u00e5 en anden m\u00e5de f\u00e5r vi et nyt, friskt og endnu mere autentisk indblik i Tokyo og Japan, set fra en vinkel vi n\u00e6ppe selv kommer til. Hertil satte jeg selv meget pris p\u00e5 det filmiske udtryk og musiksammens\u00e6tningen der tilsammen fuldst\u00e6ndigt opsluger en i denne fort\u00e6lling, og ligeledes kostumerne (der alle, p\u00e5n\u00e6r reng\u00f8ringsuniformen, er fra Uniqlo) som blot er endnu et yderst japansk element til dette mesterv\u00e6rk.Og et lille fun fact; denne film startede oprindeligt som et reklameprojekt for at markedsf\u00f8re de mange utroligt smukke offentlige toiletter der findes i Tokyo (som vises i filmen), men da projektet var g\u00e5et i gang udviklede det sig hurtigt til en film, da indholdet sagtens kunne b\u00e6re det \u2013 og det mundede s\u00e5 ud i en Oscar-nomineret film.Til forpremieren startede arrangementet ud med en introduktion til filmen af den japanske ambassad\u00f8r i Danmark (Uyama Hideki) og Mette Holm der har oversat filmen. Efter visningen b\u00f8d MUJI p\u00e5 japanske snacks og drikkevarer, hvilket man ikke takker nej til nu n\u00e5r muligheden byder sig. Alt i alt et virkelig sk\u00f8nt arrangement og en absolut f\u00e6nomenal film.Se traileren her\nTrailer til Perfect Days af Wim Wenders"
    ],
    [
        "Anmeldelse: Drengen og hejren",
        "Som rigtig mange andre der er fascineret af Japan, japansk kultur og ja.. generelt alt japansk, er jeg ogs\u00e5 k\u00e6mpe stor fan af Ghibli-universet. Ghibli Studios laver nogle af de mest fortryllende film, der med en unik og charmerende \u00e6stetik, dramatiske fort\u00e6llinger, interessante karakterer, virkelig finder en s\u00e6rlig plads i seernes hjerter \u2013 ogs\u00e5 i mit. En af mine absolutte yndlingsfilm, muligvis den absolutte yndlingsfilm, er Ponyo som ogs\u00e5 er en film fra Ghibli Studios. Den har jeg slet ikke tal p\u00e5 hvor mange gange jeg har set, trods jeg ellers ikke er fan af at gense film. S\u00e5 n\u00e5r der udkommer en ny Ghibli film har jeg som regel altid h\u00f8je forventninger, da Hayao Miyazaki som er geniet bag disse film, er en mester i at skabe visuelle og emotionelle fort\u00e6llinger som verden har brug for at opleve.Derfor blev jeg ogs\u00e5 virkelig glad da Camera Film spurgte mig om jeg ville ind at se den nye film af Hayao Miyazaki, nemlig \u2018Drengen og hejren\u2019. Camera Film er distribut\u00f8ren af filmen som pt. vises i biografer over hele landet. Jeg fik mulighed for at se den i Grand Teatret, som er en af mine yndlingsbiografer, da jeg elsker den m\u00e5de som den skiller sig ud p\u00e5 fra andre biografer. B\u00e5de i forhold til dens visuelle udtryk, hvor det gamle teater-design er bibeholdt, men ogs\u00e5 fordi det er en af de f\u00e5 biografer (i min optik) hvor man kan nyde en film uden alt for mange forstyrrelser fra andre g\u00e6ster (s\u00e5 med andre ord, det er typisk et lidt andet klientel der bes\u00f8ger denne biograf, p\u00e5 den gode m\u00e5de).Jeg havde dog f\u00f8rst mulighed for at se filmen i slutningen af februar, da jeg jo var i Japan i en god del af januar og februar. Hvis jeg ikke havde v\u00e6ret det, havde jeg helt sikkert set den s\u00e5 snart den var udkommet, for \u2018Drengen og hejren\u2019 er det sidste mesterv\u00e6rk fra Hayao Miyazaki i hans karriere, hvor han med filmen fors\u00f8ger at afslutte sin lange karriere af filmiske mesterv\u00e6rker og kult-klassikere. Eller det var hvert fald hensigten f\u00f8rhen, men jeg l\u00e6ser nu at han allerede er i gang med et nyt projekt efter \u2018Drengen og hejren\u2019, s\u00e5 han er vist ligesom Cher der altid har en ekstra \u201cfarewell tour\u201d i \u00e6rmet, og det siger jeg ikke nej til!En fort\u00e6lling der g\u00e5r dybere end de flesteI filmen \u2018Drengen og hejren\u2019 f\u00f8lger vi drengen Mahito, der under Anden Verdenskrig mister sin mor i et intenst flammehav og efterf\u00f8lgende flytter med sin far til et nyt sted i sikkerhed, hvor han m\u00f8der sin nye stedmor der tager sig godt af ham. Ved dette nye hus m\u00f8der han en hejre og forvilder sig ind i et mystisk univers mellem verdener i s\u00f8gen efter sin mor, hvis d\u00f8d naturligvis hjems\u00f8ger ham i hans dr\u00f8mme. Ligesom Mahito, bliver vi som seere draget ind i denne enormt fascinerende, mystiske og til tider forvirrende verden, og p\u00e5 en m\u00e5de udforsker den sammen med ham, mens vi pr\u00f8ver at finde ud af hvad der er op og ned, hvem man kan stole p\u00e5 og hvordan det hele egentligt h\u00e6nger sammen. Vi m\u00f8der en masse interessante karakterer og skabninger, som b\u00e5de overrasker, fascinerer og f\u00f8les hjertevarme, i takt med at dette mesterv\u00e6rk udfolder sig. Nu vil jeg naturligvis ikke fort\u00e6lle alt for meget om filmen, for den b\u00f8r du virkelig selv se, men filmen er enormt god og f\u00e6ngende, og det er uden tvivl en af de film som man bliver ved med at have i tankerne i dagevis efter man har set den. En af de essentielle tanker som bringes p\u00e5 banen i denne film er hvordan man dog skal kunne leve videre i en verden der er s\u00e5 ond, grufuld og fuld af sorg. Om vi f\u00e5r svaret p\u00e5 dette vil jeg lade dig om at vurdere, n\u00e5r du ser filmen.Hans mest personlige film til dato\u2018Drengen og hejren\u2019 bliver af mange beskrevet som Hayao Miyazakis mest personlige film til dato, og efter at have set den kan jeg godt se hvad de mener med det. For uden at have n\u00e6rl\u00e6st hvad filmanmeldere mener n\u00e5r de siger dette, er det mit indtryk at Hayao Miyazaki med denne film ogs\u00e5 beskriver sit eget liv p\u00e5 forskellige m\u00e5der, b\u00e5de med elementer som at hovedpersonens far producerer v\u00e5ben til den japanske h\u00e6r, ligesom Hayao Miyazakis egen far gjorde, men ogs\u00e5 sin egen s\u00f8gen efter en efterkommer til hans store livsv\u00e6rk \u2013 alts\u00e5 en der kan b\u00e6re hans talent, vision og indflydelse videre. Derudover oplevede jeg en masse referencer til tidligere film s\u00e5som Prinsesse Mononoke, Ponyo, Chihiro og Heksene, Det Levende Slot og flere til. Om det blot er mig der ser dette ved jeg ikke, men jeg oplevede det som at der blev trukket disse referencer via alt lige fra karakterer der mindede lidt om indflydelsesrige karakterer fra hans andre film, til specifikke visuelle stile i bestemte scener der mindede om stilene fra andre film, til bestemte bev\u00e6gelser og handlinger, og ligeledes elementer i fort\u00e6llingen der mindede om elementer fra nogle af de andre film. Det var utroligt interessant at opleve, for ud over at opleve et indirekte gensyn med gamle kendinge, gav det ogs\u00e5 rigtig god mening for denne film, og ikke mindst binder det hele hans karriere og livsv\u00e6rk sammen i \u00e9t stort fyrv\u00e6rkeri der b\u00e5de f\u00e5r alting til at give mening, men ogs\u00e5 subtilt fort\u00e6ller os seere om hans eget liv, udfordringer og tanker. Jeg vil mene at netop det, at han form\u00e5r at g\u00f8re dette, g\u00f8r denne film til et mesterv\u00e6rk ud over alle gr\u00e6nser (som om filmen og dens fort\u00e6lling i sig selv ikke er mesterv\u00e6rk i sig selv\u2026 hvilket den er!). Selvom det umiddelbart ikke ser ud til at v\u00e6re hans sidste film alligevel, f\u00f8les det alligevel lidt som det, netop fordi den p\u00e5 en s\u00e5 interessant og fortryllende vis binder alting sammen. Det er lidt sv\u00e6rt at forklare uden at g\u00e5 i detaljer, det er blot noget du er n\u00f8dt til at opleve selv.S\u00e5 hvis du g\u00e5r og overvejer om du skal tage ind at se filmen mens den stadig g\u00e5r i biograferne, s\u00e5 er min anbefaling\u00a0et klart ja!\u00a0Og jeg vil klart mene, at du f\u00e5r mere ud af filmen ved at se den i biografen, da en film som denne fortjener at blive set p\u00e5 et stort l\u00e6rred i uforstyrrede omgivelser.Se traileren her\nI biografen med min sk\u00f8nne niece LeonoraGrand Teatret (salen var fuld f\u00f8r filmen begyndte)"
    ],
    [
        "Japansk inspireret kunstudstilling i K\u00f8benhavn",
        "For nyligt blev jeg kontaktet af galleriet Bien Contemporary der ligger i centrum af K\u00f8benhavn som inviterede mig p\u00e5 en privat fremvisning af kunstudstillingen Reborn af den talentfulde danske kunstner Julie Vej, ogs\u00e5 kendt som Mottainai. Det sagde jeg naturligvis straks ja til og wow, sikke en oplevelse!Julie Vej er en dansk kunstner der ogs\u00e5 g\u00e5r under navnet Mottainai. Hendes kunst har is\u00e6r fokus p\u00e5 b\u00e6redygtighed i form af at genbruge materialer der er oversete, glemte, forlagte eller s\u00e5gar smidt ud. Det lyder m\u00e5ske ikke som noget nyt og muligvis er det ikke det, men de ting hun form\u00e5r at producere er en absolut fryd for \u00f8jet og sj\u00e6len. Kunstudstillingen Reborn er i h\u00f8j grad inspireret af japansk kultur og traditioner, s\u00e5som wabi sabi der er et begreb der d\u00e6kker over det perfekte uperfekte, kintsugi der er den japanske kunst at reparere keramik med guld og dermed g\u00f8re noget \u00f8delagt til noget smukt og unikt, og s\u00e5 naturligvis ogs\u00e5 Mottainai der er et japansk begreb der d\u00e6kker over \u00e6rgrelse over at smide noget v\u00e6rdifuldt ud (eller lade noget v\u00e6rdifuldt g\u00e5 til spilde) \u2013 s\u00e5som materialer der intet fejler. Og is\u00e6r sidstn\u00e6vnte synes jeg er perfekt integreret i udstillingen Reborn, hvor materialerne er indsamlet fra alle mulige steder, herunder genbrugsstationer. Og n\u00e5r du ser billederne fornemmer du m\u00e5ske hvorfor jeg er s\u00e5 fascineret over denne udstilling. For se hvor smukke kreationer Julie Vej har form\u00e5et at skabe ved hj\u00e6lp af disse materialer som ingen andre ville have. Det fik mig virkelig til at t\u00e6nke over alle de materialer jeg har liggende derhjemme som jeg ikke vidste hvad jeg skal bruge, men ikke n\u00e6nner at smide ud \u2013 netop fordi de p\u00e5 hver sin m\u00e5de er v\u00e6rdifulde. Jeg har eksempelvis et stykke overskudsstof i velour fra da jeg fik leveret skr\u00e6ddersyede (og overpriced) gardiner engang \u2013 i to \u00e5r har jeg gemt p\u00e5 dette stykke stof uden at vide hvad jeg kan bruge det til, men nu er jeg fuld af inspiration fra Julie Vejs udstilling. Det kunne eksempelvis draperes p\u00e5 et kanvas og dermed blive til unik kunst p\u00e5 v\u00e6ggen som ingen andre i verden har \u2013 er det ikke bare en helt fantastisk id\u00e9? (TAK Julie!).Foruden udstillingen i galleriet Bien Contemporary var der ogs\u00e5 en r\u00e6kke elementer fra samme udstilling inde i Muji-butikken der findes i Illum. Den bes\u00f8gte jeg ogs\u00e5 samme aften, da jeg bare M\u00c5TTE se det. Her hang der en form for gobeliner i genbrugsstof som virkelig fik materialerne til at komme til deres ret. Der hang ligeledes en r\u00e6kke koi fisk som i min optik er en forfriskende designvariation af denne ikoniske japanske interi\u00f8r. Jeg kunne virkelig m\u00e6rke at jeg havde lyst til at k\u00f8be nogle af disse ting, men jeg tror de to katte vi har derhjemme ville v\u00e6re lidt for store fans af v\u00e6rkerne, s\u00e5 det t\u00f8r jeg desv\u00e6rre ikke. Men v\u00e6rkerne kan faktisk godt k\u00f8bes, s\u00e5 hvis det fanger dit \u00f8je s\u00e5 har du god mulighed for at f\u00e5 noget unik japansk-inspireret kunst derhjemme.Kunstudstillingen Reborn var at se hos Bien Contemporary til den 30. november. S\u00e5 desv\u00e6rre er jeg lidt sent ude med mit blogindl\u00e6g til at kunne sende dig hen til denne imponerende kunstudstilling, men er du interesseret vil jeg da anbefale dig at f\u00f8lge Mottainai Studio selv s\u00e5 du holdes opdateret. Og herudover kan i h\u00f8j grad anbefale dig, at give galleriet Bien Contemporary et bes\u00f8g, da det er nogle fede udstillinger og workshops de viser og afholder.Bien ContemporaryAdresse: Vester Voldgade 8, K\u00f8benhavn V 1552, DanmarkKontakt: Cila Brosius (kurator)E-mail: crbbrosius@gmail.comWebsiteMottainai StudioAdresse: \u00c5rhusgade 8, 2100, K\u00f8benhavn \u00d8, DanmarkWebsiteUdvalgte billeder fra udstillingen\n\n\n\nV\u00e6rk: Tree SeriesPhoto by: Guo Yu Pan\n\n\n\nV\u00e6rk: Tree SeriesPhoto by: Guo Yu Pan\n\n\n\nPhoto by: Guo Yu Pan\n\n\n\nPhoto by: Guo Yu Pan\n\n\n\nV\u00e6rker: Layers, Shapes of Smok,e Fragility, The Layers We Have.Photo by: Guo Yu Pan\n\n\n\nPhoto by: Guo Yu Pan\n\n\n\nV\u00e6rk: Black FloralPhoto by: Guo Yu Pan\n\n\n\nV\u00e6rk: If Nirvana Finds MePhoto by: Guo Yu Pan\n\n\n\nFra Muji i Illum\n\n\n\nFra Muji i Illum\n\n\n\nFra Muji i Illum"
    ],
    [
        "Makoto Shinkai-kavalkade i august",
        "En af mine m\u00e5l for denne blog er ikke kun at dele ud af min viden om Japan, men ogs\u00e5 s\u00e6tte fokus p\u00e5 japanske oplevelser i Danmark. Her i August er der en ny mulighed for os der bor i Hovedstadsomr\u00e5det.Den hyggelige biograf i K\u00f8benhavn, Grand Teatret, har valgt at lave en Makoto Shinkai-kavalkade, hvor de viser flere af hans film fra kun 60 kr. pr. billet. Det er en unik mulighed for at fordybe sig i disse mesterv\u00e6rker.Som du m\u00e5ske ved er Makoto Shinkai ham der har lavet de yderst popul\u00e6re  film Weathering with You og Your Name, som faktisk ogs\u00e5 indg\u00e5r i programmet. Jeg har allerede selv k\u00f8bt billetter til en af filmene og m\u00e5 se om jeg f\u00e5r tid til mere.Film programThe Place Promised in Our Early Days\u00a0(91 minutter)S\u00f8ndag den 2. august kl. 17.00Mandag den 10. August kl. 17.005 Centimeters per Second\u00a0(63 minutter)Tirsdag den 4. august kl. 17.15Onsdag den 12. August kl. 17.30Children Who Chase Lost Voices\u00a0(116 minutter)S\u00f8ndag den 9. August kl. 19.00S\u00f8ndag den 16. August kl. 19.00The Garden of WordsMandag den 3. august kl. 21.15Onsdag den 5. August kl. 17.30S\u00f8ndag den 9. August kl. 10.00Your NameL\u00f8rdag den 8. August kl. 09.30S\u00f8ndag den 23. August kl. 09.30Weathering With YouS\u00f8ndag den 16. August kl. 09.30"
    ],
    [
        "Hold dig sund med et skovbad \u2013 \u68ee\u6797\u6d74 shinrin-yoku",
        "Japanerne er et folkef\u00e6rd med en masse fantastisk kultur der er inkorporeret i deres liv. Det er som om de kender en masse hemmeligheder som vi andre blot ikke har f\u00e5et \u00f8jnene op for endnu, pr\u00e6cis ligesom vi i Danmark er verdenskendte for hygge. En af m\u00e5derne japanerne holder sig sunde p\u00e5 er at tage s\u00e5kaldte skovbade, eller p\u00e5 japansk \u68ee\u6797\u6d74 (shinrin-yoku).Bad i skovens rige naturN\u00e5r jeg siger skovbad betyder det ikke at du skal g\u00e5 ud i skoven med en spand vand og h\u00e6lde det over hovedet. Nej, i stedet er det at du g\u00e5r ud i skoven for at \u201cbade\u201d i naturomgivelserne. Noget som is\u00e6r os der bor i byerne n\u00e6ppe g\u00f8r ofte. Jeg har personligt aldrig v\u00e6ret et naturmenneske og er det nok heller ikke nu. Jeg elsker naturen og dyr, men mine vaner ligger et andet sted. Dog begyndte jeg sidste \u00e5r, da vi flyttede fra K\u00f8benhavn til Skovlunde (20 min fra K\u00f8benhavn) at g\u00e5 ture ude i de store naturarealer der findes her. Og is\u00e6r \u00e9t sted har en s\u00e6rlig plads i mit hjerte. Det er en lille sti der er skabt under tr\u00e6erne som er intet mindre end fantastisk i sommerm\u00e5nederne, hvor alt er meget gr\u00f8nt og frodigt og i efter\u00e5rsm\u00e5nederne hvor bladene langsomt falmer og f\u00e5r det smukkeste farvespil af gr\u00f8n, gul og r\u00f8d. Farverne, solstr\u00e5lerne, skyggerne, lydende og vinden er altsammen en del af oplevelsen og jeg kan virkelig forst\u00e5 hvorfor mange japanere prioritere at g\u00e5 ture ude i naturen.Reducerer stress og sygdommeDet er klinisk bevist at skovbade reducerer stress og sygdomme. I mange lande kan l\u00e6ger faktisk ordinere deres patienter skovbade som behandlingsform, netop fordi det er effektivt for mange. Det er n\u00e6ppe et quickfix, men g\u00f8r man det til en vane at g\u00e5 rundt i naturen bare engang i mellem, er jeg sikker p\u00e5 at man f\u00f8ler velv\u00e6re og en positiv forskel p\u00e5 sit helbred. Og lige netop i Danmark har vi ideelle muligheder for at tage skovbade og dyrke denne unikke japanske kulturoplevelse, eftersom vi har rigtig mange naturomr\u00e5der og parker, ogs\u00e5 i storbyerne. S\u00e5 kom afsted \u2013 giv det et fors\u00f8g \ud83d\ude42"
    ],
    [
        "Hanami p\u00e5 Bispebjerg kirkeg\u00e5rd",
        "Hanami \u82b1\u898b er det japanske ord for at se p\u00e5 blomster, hvilket prim\u00e6rt har sakura-s\u00e6sonen som omdrejningspunkt. En meget japansk tradition der har spredt sig til hele verdenen, ikke mindst her i Danmark hvor det er muligt at se p\u00e5 de smukke lyser\u00f8de kirseb\u00e6rtr\u00e6er n\u00e5r de blomstrer i april m\u00e5ned. Jeg bes\u00f8gte det nok mest popul\u00e6re sted for hanami i Danmark, nemlig Bispebjerg kirkeg\u00e5rd.Det estimeres at der \u00e5rligt kommer omkring 150.000 mennesker til Bispebjerg kirkeg\u00e5rd. Det er b\u00e5de turister og lokale der bes\u00f8ger stedet. Det der g\u00e5r Bispebjerg kirkeg\u00e5rd magisk er, at de har lavet et omr\u00e5de kaldet Kirseb\u00e6rall\u00e9en, hvor der er gjort en dyd ud af at tr\u00e6erne f\u00e5r lov til at vokse uforstyrret. Eksempelvis er bilk\u00f8rsel ikke tilladt. Det betyder at n\u00e5r sakura-s\u00e6sonen ankommer, s\u00e5 er tr\u00e6erne meget smukkere end andre steder og meget mere farverig. Selv all\u00e9en er let at finde, da der er god skiltning der guider de mange g\u00e6ster hen til omr\u00e5det. Forvent dog enormt mange mennesker. Skal du have det perfekte uforstyrrede instagram-billede, skal du alts\u00e5 st\u00e5 meget tidligt op. Men i min optik kan man f\u00e5 mange gode billeder ud af det alligevel, bare se mine nedenfor.Jeg har en lille opsang. Hvis du bes\u00f8ger Bispebjerg kirkeg\u00e5rd, eller enhver anden kirkeg\u00e5rd, s\u00e5 vis hensyn til gravstederne og de der bes\u00f8ger deres afd\u00f8de. Jeg s\u00e5 desv\u00e6rre rigtig mange der holdte picnic eller tog selfies ovenp\u00e5 folks gravsteder, samt b\u00e5de b\u00f8rn og voksne der pillede blomster af kirseb\u00e6rtr\u00e6erne. Det er fuldst\u00e6ndigt uacceptabelt i min verden. Tag billederne indenfor rammerne i de afgr\u00e6nsede omr\u00e5der, hold picnic andre steder og opf\u00f8r dig ordentligt."
    ]
]